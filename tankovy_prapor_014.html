<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Bakchanálie">
    <meta name="apple-mobile-web-app-capable" content="yes">
    <title>Bakchanálie</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Josef Škvorecký: Tankový prapor">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Tankový prapor">
    <meta property="og:title" content="Tankový prapor">
    <meta property="og:type" content="book">
    <meta property="og:book:author" content="Josef Škvorecký">
    <meta property="twitter:title" content="Josef Škvorecký: Tankový prapor">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./tankovy_prapor_013.html">
    <link rel="next" href="./tankovy_prapor_015.html">
    <meta name="nb-order" content="10">
    <link rel="self" href="tankovy_prapor_014.html">
    <meta name="nb-identifier" content="skvorecky-tankovy-prapor-97e7d25">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4450" data-nb-chars="28603">
    <nav role="doc-toc">
      <ul class="plain section">
        <li><a href="tankovy_prapor_005.html">Věnování</a></li>
        <li><a href="tankovy_prapor_006.html">Slovo autora</a></li>
        <li><a href="tankovy_prapor_007.html">Sedmý tankový prapor v útoku na spěšně vybudovanou obranu nepřítele</a></li>
        <li><a href="tankovy_prapor_008.html">Provedení zkoušek FO u Sedmého tankového praporu</a></li>
        <li><a href="tankovy_prapor_009.html">Noc v posádkovém vězení</a></li>
        <li><a href="tankovy_prapor_010.html">Lekce z katolického náboženství</a></li>
        <li><a href="tankovy_prapor_011.html">Divizní kolo Armádní soutěže tvořivosti</a></li>
        <li><a href="tankovy_prapor_012.html">Vůně civilu</a></li>
        <li><a href="tankovy_prapor_013.html">Podzimní prověrka bojové a politické připravenosti</a></li>
        <li><a href="tankovy_prapor_014.html">Bakchanálie</a></li>
        <li><a href="tankovy_prapor_015.html">Kulturně masový večírek na rozloučenou</a></li>
        <li><a href="tankovy_prapor_016.html">Poděkování</a></li>
        <li><a href="tankovy_prapor_017.html">Autorova poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tankovy_prapor_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="11"><span class="idea" data-nb-ref-number="1" id="idea1" data-nb-words="1" data-nb-chars="11">Bakchanálie</span></h1>
        <section>
          <p class="chunk" data-nb-ref-number="2" data-nb-words="238" data-nb-chars="1605"><span class="idea" data-nb-ref-number="2" id="idea2" data-nb-words="238" data-nb-chars="1605"><em>Obrana lidu začala</em> uveřejňovat úvodníky určené politickým pracovníkům a&nbsp;nadepsané <em>Za správné zhodnocení práce politických pracovníků</em> či&nbsp;<em>Za morálně politickou pomoc vojínům a&nbsp;poddůstojníkům odcházejícím mimo činnou službu</em> nebo konečně <em>Za získání záložníků za&nbsp;zemědělce</em>. Uvnitř tohoto oblíbeného listu objevovaly se&nbsp;články, v&nbsp;nichž vojíni n-tého útvaru nebo útvaru, kde je&nbsp;politickým pracovníkem poručík Jahoda, dojatě opěvovali ony dva krásné roky, strávené v&nbsp;chlapském kamarádství v&nbsp;naší lidově demokratické armádě, aby naši milí doma mohli klidně spát, teď ve&nbsp;chvíli, kdy se&nbsp;vracíme k&nbsp;plnění svých budovatelských úkolů a&nbsp;ke svým milým doma a&nbsp;na naše místo přicházejí jiní, mladší soudruzi. Ozval se&nbsp;i&nbsp;jakýsi lemoun, který ještě vojenskou službu nemohl ani nastoupit, protože čas rukování dosud nenadešel, ale který se&nbsp;už&nbsp;předem pokoušel udělat si&nbsp;oko a&nbsp;ujišťoval starší soudruhy, odcházející do&nbsp;plnění budovatelských úkolů, že&nbsp;uchopí jejich zbraň, aby mohli svoje budovatelské úkoly plnit v&nbsp;klidu, kdyby se&nbsp;nepřítel pokusil rušit klid naší krásné vlasti. Vojíni a&nbsp;poddůstojníci různých zbraní se&nbsp;slzavě loučili se&nbsp;svými puškami, tanky, děly, minomety, ženijním náčiním a&nbsp;jedovatými plyny v&nbsp;článcích tak přetékajících citem, že&nbsp;to&nbsp;svobodníka dr. Mlejnka pohnulo k&nbsp;podvrhu <em>Za prodloužení milované služby vlasti</em>, v&nbsp;němž se&nbsp;přimlouval za&nbsp;znovuzavedení tereziánské prezenční doby a&nbsp;který do&nbsp;redakce poslal pod pseudonymem vojína Pravomila Poslušného. Úvodník nevyšel, jenom vojín toho jména byl předvolán na&nbsp;OBZ a&nbsp;později, po&nbsp;propuštění do&nbsp;civilu, na&nbsp;sedm let uvězněn pro urážku lidově demokratického zřízení.</span></p>
          <p class="chunk" data-nb-ref-number="3" data-nb-words="153" data-nb-chars="1120"><span class="idea" data-nb-ref-number="3" id="idea3" data-nb-words="153" data-nb-chars="1120">Úslužní vojíni, kteří si&nbsp;až&nbsp;do&nbsp;těchto posledních chvil nejšťastnější doby svého života uchovali respekt před náčelníky klubů a&nbsp;politickými pracovníky, naposled zdobili kulturně masové světnice a&nbsp;nástěnky útvarů hesly, v&nbsp;nichž podle pokynů politického oddělení jménem všech vojáků odcházejícího ročníku nabádali přicházející brance, aby kráčeli ve&nbsp;stopách slavného n-tého praporu za&nbsp;velkými výcvikovými tradicemi tohoto útvaru, a&nbsp;tváře vzorných vojínů, vypadající na&nbsp;fotografiích v&nbsp;tankových kuklách neobyčejně bojovně (kuklu ovšem za&nbsp;příplatek půjčoval fotograf Kulínský v&nbsp;Kobylci i&nbsp;příslušníkům jakýchkoliv jiných zbraní), byly lepeny na&nbsp;tabule cti, aby v&nbsp;přicházejících lemounech roznítily latentní pudy tankistického rváčství. Ačkoliv se&nbsp;to&nbsp;neříkalo ani na&nbsp;instruktážích politických pracovníků, počítalo se&nbsp;s&nbsp;tím, že&nbsp;většina lemounků zanechává po&nbsp;sobě v&nbsp;civilu dívku, a&nbsp;tak jednou z&nbsp;nejúčinnějších vzpruh jejich vojenské horlivosti bude slib této zakuklené fotografie. Když byl později poručíkem Hospodinem objeven Kulínského meloušek, byl i&nbsp;fotograf na&nbsp;deset let uvězněn, pro sabotování psychologické přípravy vojsk.</span></p>
          <p class="chunk" data-nb-ref-number="4" data-nb-words="161" data-nb-chars="1053"><span class="idea" data-nb-ref-number="4" id="idea4" data-nb-words="161" data-nb-chars="1053">Nikdy, pokud se&nbsp;rotný Smiřický pamatoval, nebyla <em>Obrana lidu</em> listem tak čteným&nbsp;– alespoň v&nbsp;kruzích intelektuálních poddůstojníků&nbsp;– jako v&nbsp;těchto dnech. Do&nbsp;tábora přijel pracovník Úřadu ochrany práce a&nbsp;v&nbsp;sále posádkového kina se&nbsp;konal velký náborový aktiv do&nbsp;dolů a&nbsp;těžkého průmyslu s&nbsp;kulturní vložkou. Vojíny tankové divize byl hojně navštíven. Ne&nbsp;tak ze&nbsp;zájmu o&nbsp;budovatelské možnosti, ale protože je&nbsp;už&nbsp;znudilo celodenní skrývání před důstojníky, kteří se&nbsp;ještě v&nbsp;poslední chvíli snažili využít jejich neplacené pracovní síly k&nbsp;zvelebení různých táborových i&nbsp;soukromých zařízení, což oni z&nbsp;lenosti i&nbsp;ze zásady (za pár tu&nbsp;budou bažanti) odmítali. Potloukali se&nbsp;raději od&nbsp;svítání do&nbsp;soumraku po&nbsp;lesích okolo tábora, schovávali se&nbsp;tam před důstojnickými pátračkami, v&nbsp;granátových jámách na&nbsp;tankodromu jedli salám nakradený v&nbsp;kuchyni a&nbsp;v&nbsp;obrovském stohu slámy poblíž pěšího cvičiště dlabali komůrky, kde souložili s&nbsp;četařkou Babinčákovou, jejími dvěma kolegyněmi a&nbsp;jednou svazačkou, kterou do&nbsp;tábora pašoval vojín Semerák mezi bandaskami v&nbsp;mlékařském voze.</span></p>
          <p class="chunk" data-nb-ref-number="5" data-nb-words="120" data-nb-chars="790"><span class="idea" data-nb-ref-number="5" id="idea5" data-nb-words="120" data-nb-chars="790">I&nbsp;to se&nbsp;však po&nbsp;čase změnilo v&nbsp;námahu, a&nbsp;tak se&nbsp;masově dostavili na&nbsp;kulturně náborový aktiv. Bylo krásné odpoledne babího léta, otevřenými okny proudil dovnitř svěží vzduch a&nbsp;sliboval zdravý spánek. Někteří usnuli hned, ostatní úvodem vyslechli dlouhou řeč politruka divize majora Sádla, přečtenou z&nbsp;papírků a&nbsp;držící se&nbsp;úzkostlivě klasické volby slov i&nbsp;myšlenek morálně politické rétoriky, a&nbsp;potom projev, v&nbsp;němž pracovník Úřadu ochrany práce lákavými čísly načrtl budovatelské výhody hornictví a&nbsp;hutnictví. Aby bylo učiněno zadost kulturnosti náborového aktivu, následovala na&nbsp;závěr báseň zajištěná četařem Bivojem Balíkem z&nbsp;jeho nové sbírky. Ti, kdož dosud neusnuli, usadili se&nbsp;pohodlněji v&nbsp;křeslech a&nbsp;s&nbsp;nadějí, že&nbsp;i&nbsp;je navštíví osvěžující spánek, zaposlouchali se&nbsp;do&nbsp;prvních veršů poemy.</span></p>
        </section>
        <section>
          <blockquote class="chunk" data-nb-ref-number="6" data-nb-words="42" data-nb-chars="228">
            <p><em><span class="idea" data-nb-ref-number="6" id="idea6" data-nb-words="6" data-nb-chars="29">Dnes loučíme se&nbsp;s&nbsp;vámi všemi,<br></span>
<span class="idea" data-nb-ref-number="7" id="idea7" data-nb-words="4" data-nb-chars="23">tanky, bajonety a&nbsp;miny.<br></span>
<span class="idea" data-nb-ref-number="8" id="idea8" data-nb-words="6" data-nb-chars="30">Na&nbsp;prahu práce vítají nás ženy<br></span>
<span class="idea" data-nb-ref-number="9" id="idea9" data-nb-words="2" data-nb-chars="16">růžemi krvavými.<br></span>
<span class="idea" data-nb-ref-number="10" id="idea10" data-nb-words="6" data-nb-chars="29">Dva roky žili jsme jak bratři<br></span>
<span class="idea" data-nb-ref-number="11" id="idea11" data-nb-words="3" data-nb-chars="27">a&nbsp;přísaháme: „Nezapomenem!“<br></span>
<span class="idea" data-nb-ref-number="12" id="idea12" data-nb-words="8" data-nb-chars="38">Kus naší ocelové něhy i&nbsp;vám teď patří,<br></span>
<span class="idea" data-nb-ref-number="13" id="idea13" data-nb-words="5" data-nb-chars="24">odnášíme ji&nbsp;v&nbsp;srdci svém<br></span>
<span class="idea" data-nb-ref-number="14" id="idea14" data-nb-words="2" data-nb-chars="12">a&nbsp;přísaháme:</span></em></p>
          </blockquote>
        </section>
        <section>
          <p class="chunk" data-nb-ref-number="7" data-nb-words="29" data-nb-chars="176"><span class="idea" data-nb-ref-number="15" id="idea15" data-nb-words="29" data-nb-chars="176">Básník se&nbsp;nadýchl, aby přísaze mohl dodat patos, ale právě v&nbsp;té chvíli vpluly do&nbsp;sálu otevřenými okny vzdálené tóny jakési písně. Slova ani melodii nebylo zprvu možno rozeznat.</span></p>
        </section>
        <section>
          <blockquote class="chunk" data-nb-ref-number="8" data-nb-words="3" data-nb-chars="16"><span class="idea" data-nb-ref-number="16" id="idea16" data-nb-words="3" data-nb-chars="16"><p><em>kdyby bylo třeba</em></p></span></blockquote>
        </section>
        <section>
          <p class="chunk" data-nb-ref-number="9" data-nb-words="2" data-nb-chars="17"><span class="idea" data-nb-ref-number="17" id="idea17" data-nb-words="2" data-nb-chars="17">pokračoval četař,</span></p>
        </section>
        <section>
          <blockquote class="chunk" data-nb-ref-number="10" data-nb-words="18" data-nb-chars="95">
            <p><em><span class="idea" data-nb-ref-number="18" id="idea18" data-nb-words="5" data-nb-chars="31">položit život za&nbsp;milovanou zem,<br></span>
<span class="idea" data-nb-ref-number="19" id="idea19" data-nb-words="6" data-nb-chars="34">všichni jsme tu&nbsp;připraveni k&nbsp;boji,<br></span>
<span class="idea" data-nb-ref-number="20" id="idea20" data-nb-words="7" data-nb-chars="30">připraven k&nbsp;boji i&nbsp;já tu&nbsp;jsem!</span></em></p>
          </blockquote>
        </section>
        <section>
          <p class="chunk" data-nb-ref-number="11" data-nb-words="15" data-nb-chars="100"><span class="idea" data-nb-ref-number="21" id="idea21" data-nb-words="15" data-nb-chars="100">A&nbsp;právě na&nbsp;toto kategorické tvrzení navázala slova písně, kterou sem večerní větřík zřetelně přivál:</span></p>
        </section>
        <section>
          <blockquote class="chunk" data-nb-ref-number="12" data-nb-words="6" data-nb-chars="30"><span class="idea" data-nb-ref-number="22" id="idea22" data-nb-words="6" data-nb-chars="30"><p><em>Co ste, hasiči, co&nbsp;ste dělali,</em></p></span></blockquote>
        </section>
        <section>
          <p class="chunk" data-nb-ref-number="13" data-nb-words="7" data-nb-chars="55"><span class="idea" data-nb-ref-number="23" id="idea23" data-nb-words="7" data-nb-chars="55">a&nbsp;zahnala přicházející spánek. Podnapilé hlasy zpívaly:</span></p>
        </section>
        <section>
          <blockquote class="chunk" data-nb-ref-number="14" data-nb-words="9" data-nb-chars="50">
            <p><em><span class="idea" data-nb-ref-number="24" id="idea24" data-nb-words="7" data-nb-chars="35">že ste nám ten pívo, pívo pívovárek<br></span>
<span class="idea" data-nb-ref-number="25" id="idea25" data-nb-words="2" data-nb-chars="15">shořet nechali!</span></em></p>
          </blockquote>
        </section>
        <section>
          <p class="chunk" data-nb-ref-number="15" data-nb-words="18" data-nb-chars="114"><span class="idea" data-nb-ref-number="26" id="idea26" data-nb-words="18" data-nb-chars="114">Sálem zašumělo a&nbsp;tu a&nbsp;tam se&nbsp;k&nbsp;melodii přidalo polohlasné bručení. Neznámí madrigalisti venku pokračovali s&nbsp;chutí:</span></p>
        </section>
        <section>
          <blockquote class="chunk" data-nb-ref-number="16" data-nb-words="2" data-nb-chars="14"><span class="idea" data-nb-ref-number="27" id="idea27" data-nb-words="2" data-nb-chars="14"><p><em>Ten pívovárek,</em></p></span></blockquote>
        </section>
        <section>
          <p class="chunk" data-nb-ref-number="17" data-nb-words="1" data-nb-chars="5"><span class="idea" data-nb-ref-number="28" id="idea28" data-nb-words="1" data-nb-chars="5">pěli.</span></p>
        </section>
        <section>
          <p class="chunk" data-nb-ref-number="18" data-nb-words="21" data-nb-chars="122"><span class="idea" data-nb-ref-number="29" id="idea29" data-nb-words="21" data-nb-chars="122"><em>Co živi budem, pevně ve&nbsp;svém srdci, přísahu svatou ochrání náš hněv!</em> zvolal četař Balík a&nbsp;hlasy zvenčí k&nbsp;tomu poznamenaly:</span></p>
        </section>
        <section>
          <blockquote class="chunk" data-nb-ref-number="19" data-nb-words="3" data-nb-chars="13"><span class="idea" data-nb-ref-number="30" id="idea30" data-nb-words="3" data-nb-chars="13"><p><em>I tu&nbsp;hospodu!</em></p></span></blockquote>
        </section>
        <section>
          <p class="chunk" data-nb-ref-number="20" data-nb-words="18" data-nb-chars="118"><span class="idea" data-nb-ref-number="31" id="idea31" data-nb-words="18" data-nb-chars="118"><em>Pro šťastný život žít jsme připraveni!</em> snažil se&nbsp;četař pěvce překřičet, ale jeho hlas zanikl v&nbsp;crescendovaném refrénu:</span></p>
        </section>
        <section>
          <blockquote class="chunk" data-nb-ref-number="21" data-nb-words="4" data-nb-chars="17"><span class="idea" data-nb-ref-number="32" id="idea32" data-nb-words="4" data-nb-chars="17"><p><em><em>My staří mazáci</em>&nbsp;–</em></p></span></blockquote>
        </section>
        <section>
          <p class="chunk" data-nb-ref-number="22" data-nb-words="10" data-nb-chars="80"><span class="idea" data-nb-ref-number="33" id="idea33" data-nb-words="10" data-nb-chars="80">jehož zhoubnou magii se&nbsp;básník naposled pokusil neutralizovat zoufalým zvoláním:</span></p>
        </section>
        <section>
          <p class="chunk" data-nb-ref-number="23" data-nb-words="7" data-nb-chars="35"><span class="idea" data-nb-ref-number="34" id="idea34" data-nb-words="7" data-nb-chars="35"><em>Pro šťastný život dáme i&nbsp;svou krev!</em></span></p>
        </section>
        <section>
          <p class="chunk" data-nb-ref-number="24" data-nb-words="17" data-nb-chars="114"><span class="idea" data-nb-ref-number="35" id="idea35" data-nb-words="17" data-nb-chars="114">Odhodlání však vyznělo naprázdno; mužský sbor za&nbsp;oknem, s&nbsp;korunou vysokých fistulek, udělal za&nbsp;ním vítěznou tečku:</span></p>
        </section>
        <section>
          <blockquote class="chunk" data-nb-ref-number="25" data-nb-words="6" data-nb-chars="30">
            <p><em><span class="idea" data-nb-ref-number="36" id="idea36" data-nb-words="3" data-nb-chars="16">– staří ulejváci<br></span>
<span class="idea" data-nb-ref-number="37" id="idea37" data-nb-words="3" data-nb-chars="14">máme pít vodu!</span></em></p>
          </blockquote>
        </section>
        <section>
          <p class="chunk" data-nb-ref-number="26" data-nb-words="8" data-nb-chars="57"><span class="idea" data-nb-ref-number="38" id="idea38" data-nb-words="8" data-nb-chars="57">a&nbsp;sálem zabzučela polohlasá, ale plynule sílící repetice:</span></p>
        </section>
        <section>
          <blockquote class="chunk" data-nb-ref-number="27" data-nb-words="8" data-nb-chars="45">
            <p><em><span class="idea" data-nb-ref-number="39" id="idea39" data-nb-words="5" data-nb-chars="31">My staří mazáci, staří ulejváci<br></span>
<span class="idea" data-nb-ref-number="40" id="idea40" data-nb-words="3" data-nb-chars="14">máme pít vodu!</span></em></p>
          </blockquote>
        </section>
        <section>
          <p class="chunk" data-nb-ref-number="28" data-nb-words="26" data-nb-chars="145"><span class="idea" data-nb-ref-number="41" id="idea41" data-nb-words="26" data-nb-chars="145">S&nbsp;ní na&nbsp;rtech se&nbsp;vojska počala drát ze&nbsp;sálu, aby v&nbsp;příští čtvrthodině naplnila všech pět hospod přilehlé vesnice až&nbsp;po&nbsp;horní mez jejich kapacity.</span></p>
          <hr>
          <p class="chunk" data-nb-ref-number="29" data-nb-words="245" data-nb-chars="1649"><span class="idea" data-nb-ref-number="42" id="idea42" data-nb-words="245" data-nb-chars="1649">Okolo jedenácté hodiny večerní překročilo už&nbsp;procento alkoholu v&nbsp;krvi většiny hostů těch pěti hospod míru povolenou rozkazem zdravotního náčelníka armády a&nbsp;důstojnická hlídka v&nbsp;bráně, která zachycovala všechny nápadně hlučné nebo nezvykle tiché vojíny a&nbsp;posílala je&nbsp;pod eskortou příslušníků prvního ročníku do&nbsp;posádkového lazaretu na&nbsp;krevní zkoušku, měla mimořádně dobrý lov. Hůře se&nbsp;vedlo lítačce, snažící se&nbsp;zjednat značně narušený pořádek v&nbsp;hospodě U&nbsp;Jana Žižky z&nbsp;Trocnova. Byla přitom inzultována sprostým staršinou absolventem Benátem slovy: „Ty zasranej lampasáku, koukej se&nbsp;vodvalit, nebo ti&nbsp;jí&nbsp;cuknu, že&nbsp;se&nbsp;nevolízneš!“, a&nbsp;když se&nbsp;pokusila provinilého poddůstojníka zjistit, vytlačil ji&nbsp;dav z&nbsp;hospody a&nbsp;shodil ze&nbsp;schůdků do&nbsp;zabláceného příkopu před domem. V&nbsp;hospodě U&nbsp;anděla zjistila táž lítačka, sotva se&nbsp;očistila z&nbsp;bláta a&nbsp;s&nbsp;pravou tankistickou tvrdostí znovu nastoupila službu, nepřípustné obchodování vojáků s&nbsp;civilními osobami, jehož se&nbsp;dopustil četař Kobliha, když mu&nbsp;došly peníze. Aby mohl udržet krok se&nbsp;soudruhy v&nbsp;konzumaci alkoholu, prodal jakémusi civilistovi (byl to, jak se&nbsp;později zjistilo, okresní tajemník ČSM) svůj odznak vzorného tankisty za&nbsp;padesát korun a&nbsp;tu sumu hned vydal za&nbsp;láhev alkoholického nápoje zvaného „Čert“. V&nbsp;hospodě Na&nbsp;rychtě došlo k&nbsp;rvačce: vyvolal ji&nbsp;příslušník prvního ročníku, který v&nbsp;návalu zoufalství podlehl okamžitému pominutí smyslů z&nbsp;představy, že&nbsp;mu&nbsp;bude vykonávat čestnou občanskou povinnost ještě celý rok. Napadl svobodníka Lakatoše, jenž se&nbsp;mu&nbsp;pro toto neštěstí posmíval a&nbsp;tituloval ho&nbsp;lemounem a&nbsp;bažantem. Rvačka vyvrcholila soubojem na&nbsp;nože a&nbsp;jenom zákrok hostinského zabránil krveprolití.</span></p>
          <p class="chunk" data-nb-ref-number="30" data-nb-words="93" data-nb-chars="642"><span class="idea" data-nb-ref-number="43" id="idea43" data-nb-words="93" data-nb-chars="642">Ideově amorálního vrcholu dosáhly však bakchanálie v&nbsp;zadní místnosti hostinského podniku U&nbsp;ježka s&nbsp;jabkem, obsazené z&nbsp;větší části poddůstojníky intelektuálního zaměření. Zde o&nbsp;půl dvanácté kolovala busta význačného státníka, obrácená dnem vzhůru a&nbsp;naplněná vínem, jež bylo za&nbsp;zpěvu písně funébrmaršového charakteru: „Ví to&nbsp;celá armáda a&nbsp;ví to&nbsp;každá četa: Kobylec je&nbsp;velká prdel světa!“, dopito přesně čtvrt hodiny před půlnocí. Pak byla busta s&nbsp;přimalovanými brýlemi postavena na&nbsp;své místo a&nbsp;optimisticky naladění poddůstojníci nastoupili kvapnou cestu k&nbsp;bráně, aby překročili hranice tábora v&nbsp;poslední vteřině před „padla“ povolené vycházky.</span></p>
          <hr>
          <p class="chunk" data-nb-ref-number="31" data-nb-words="137" data-nb-chars="934"><span class="idea" data-nb-ref-number="44" id="idea44" data-nb-words="137" data-nb-chars="934">Brzký návrat k&nbsp;životnímu stavu, který se&nbsp;jim jevil jako siesta, předstihující Adamovy zlaté časy v&nbsp;ráji, oslavovali té&nbsp;noci také desátník Andělín Střevlíček a&nbsp;rotný Václav Soudek. Oslava nezůstala sice bez vlivu na&nbsp;jejich rovnovážné orgány, ale vojna naučila oba dubnové veterány tak dokonale ovládat nedokonalosti lidského těla, že&nbsp;se&nbsp;jim podařilo bez pohromy projít špalírem nepřátelsky zkoumavých očí u&nbsp;brány. Tam se&nbsp;shromáždila kohorta novopečených poručíků pod velením Malinkatého ďábla, jehož vřeštění se&nbsp;úderem půlnoci rozeznělo se&nbsp;zdvojenou silou. Vzdalujíce se&nbsp;od&nbsp;brány zahlédli ještě oba poddůstojníci, jak Ďábel staví do&nbsp;latě četaře ing. Krajtu a&nbsp;četaře ing. Vytáhlého, vydává jim rozkaz k&nbsp;otevření úst a&nbsp;usvědčujícímu dýchnutí, rozvřískává se, a&nbsp;jak potom dvojice uniformovaných intelektuálů v&nbsp;potupném průvodu jednoročního lemouna se&nbsp;samopalem obrací kroky na&nbsp;cestu k&nbsp;posádkovému lazaretu, té&nbsp;noci velmi silně zalidněnou.</span></p>
          <p class="chunk" data-nb-ref-number="32" data-nb-words="82" data-nb-chars="533"><span class="idea" data-nb-ref-number="45" id="idea45" data-nb-words="82" data-nb-chars="533">Poddůstojníci Střevlíček a&nbsp;Soudek přidali do&nbsp;kroku a&nbsp;ponořili se&nbsp;do&nbsp;temných stínů, které na&nbsp;asfaltovou cestičku parkem vrhaly prořídlé koruny kaštanů. Vřískání Ďáblovo zaniklo brzy v&nbsp;hučení vzdáleného chorálu, zaléhajícího sem z&nbsp;budov Dvanáctého tankového pluku, jakož i&nbsp;v&nbsp;pronikavém zpěvu několika osamělých hlasů v&nbsp;parku, kterým nápoje přidaly na&nbsp;intenzitě, co&nbsp;jim ubraly na&nbsp;intonační čistotě. Z&nbsp;vesnice dosud zněl rytmus dupavé polky v&nbsp;tanečním sále U&nbsp;Vejvodů a&nbsp;všechno se&nbsp;to&nbsp;mísilo se&nbsp;suchým šelestem posledních listů v&nbsp;korunách.</span></p>
          <p class="chunk" data-nb-ref-number="33" data-nb-words="27" data-nb-chars="169"><span class="idea" data-nb-ref-number="46" id="idea46" data-nb-words="27" data-nb-chars="169">Pohyboval jimi půlnoční vánek a&nbsp;oba poddůstojníci měli povznášející pocit, jako by&nbsp;na&nbsp;perutích tohoto vánku přilétala k&nbsp;nim vůně dva a&nbsp;půl roku úpěnlivě vzývané svobody.</span></p>
          <p class="chunk" data-nb-ref-number="34" data-nb-words="29" data-nb-chars="194"><span class="idea" data-nb-ref-number="47" id="idea47" data-nb-words="29" data-nb-chars="194">V&nbsp;temnotě bezměsíčné noci přešla kolem nich nezřetelná postava. Nevěnovali jí&nbsp;pozornost a&nbsp;spěchali dál, směrem ke&nbsp;kavalcům Sedmého tankového praporu. Ale vtom jim za&nbsp;zády zaskřípal vtíravý hlas:</span></p>
          <p class="chunk" data-nb-ref-number="35" data-nb-words="1" data-nb-chars="11"><span class="idea" data-nb-ref-number="48" id="idea48" data-nb-words="1" data-nb-chars="11">„Soudruzi!“</span></p>
          <p class="chunk" data-nb-ref-number="36" data-nb-words="4" data-nb-chars="30"><span class="idea" data-nb-ref-number="49" id="idea49" data-nb-words="4" data-nb-chars="30">Desátník Střevlíček se&nbsp;otočil.</span></p>
          <p class="chunk" data-nb-ref-number="37" data-nb-words="2" data-nb-chars="8"><span class="idea" data-nb-ref-number="50" id="idea50" data-nb-words="2" data-nb-chars="8">„Co je?“</span></p>
          <p class="chunk" data-nb-ref-number="38" data-nb-words="8" data-nb-chars="56"><span class="idea" data-nb-ref-number="51" id="idea51" data-nb-words="8" data-nb-chars="56">„Neumíte zdravit?“ zaznělo od&nbsp;rozmáznutého stínu ze&nbsp;tmy.</span></p>
          <p class="chunk" data-nb-ref-number="39" data-nb-words="7" data-nb-chars="47"><span class="idea" data-nb-ref-number="52" id="idea52" data-nb-words="7" data-nb-chars="47">„Cože?“ zeptal se&nbsp;desátník Střevlíček s&nbsp;údivem.</span></p>
          <p class="chunk" data-nb-ref-number="40" data-nb-words="2" data-nb-chars="18"><span class="idea" data-nb-ref-number="53" id="idea53" data-nb-words="2" data-nb-chars="18">„Neumíte zdravit?“</span></p>
          <p class="chunk" data-nb-ref-number="41" data-nb-words="7" data-nb-chars="45"><span class="idea" data-nb-ref-number="54" id="idea54" data-nb-words="7" data-nb-chars="45">„Kdo řiká, že&nbsp;neumíme?“ pronesl rotný Soudek.</span></p>
          <p class="chunk" data-nb-ref-number="42" data-nb-words="8" data-nb-chars="41"><span class="idea" data-nb-ref-number="55" id="idea55" data-nb-words="8" data-nb-chars="41">„Jak to&nbsp;se&nbsp;mnou mluvíte?“ zaznělo ze&nbsp;tmy.</span></p>
          <p class="chunk" data-nb-ref-number="43" data-nb-words="6" data-nb-chars="42"><span class="idea" data-nb-ref-number="56" id="idea56" data-nb-words="6" data-nb-chars="42">„Hele, nevytahuj se,“ pravil rotný Soudek.</span></p>
          <p class="chunk" data-nb-ref-number="44" data-nb-words="11" data-nb-chars="69"><span class="idea" data-nb-ref-number="57" id="idea57" data-nb-words="11" data-nb-chars="69">Postava k&nbsp;nim rázně přikročila a&nbsp;oslepilo je&nbsp;světlo kapesní svítilny.</span></p>
          <p class="chunk" data-nb-ref-number="45" data-nb-words="6" data-nb-chars="45"><span class="idea" data-nb-ref-number="58" id="idea58" data-nb-words="6" data-nb-chars="45">„Zhasni to, kurva,“ řekl desátník Střevlíček.</span></p>
          <p class="chunk" data-nb-ref-number="46" data-nb-words="27" data-nb-chars="184"><span class="idea" data-nb-ref-number="59" id="idea59" data-nb-words="27" data-nb-chars="184">„Ukažte mi&nbsp;průkazy!“ poručil hlas. Pod jeho ledovým příkrovem bylo cítit dychtivost. Kužel světla se&nbsp;vznesl vzhůru a&nbsp;jeho odlesk osvětlil zbrusu nové nárameníky s&nbsp;poručickými hvězdami.</span></p>
          <p class="chunk" data-nb-ref-number="47" data-nb-words="5" data-nb-chars="32"><span class="idea" data-nb-ref-number="60" id="idea60" data-nb-words="5" data-nb-chars="32">„Hele ho, lemouna!“ řekl Soudek.</span></p>
          <p class="chunk" data-nb-ref-number="48" data-nb-words="16" data-nb-chars="100"><span class="idea" data-nb-ref-number="61" id="idea61" data-nb-words="16" data-nb-chars="100">„Takovej bažant, a&nbsp;bude se&nbsp;štajfovat,“ řekl Střevlíček. „Takovej mladej má&nbsp;bejt už&nbsp;dávno v&nbsp;posteli.“</span></p>
          <p class="chunk" data-nb-ref-number="49" data-nb-words="45" data-nb-chars="323"><span class="idea" data-nb-ref-number="62" id="idea62" data-nb-words="45" data-nb-chars="323">„Co si&nbsp;to&nbsp;dovolujete?“ vzkřikl poručík. Bylo to&nbsp;jedno z&nbsp;oněch nedočkavých individuí, které přemohla silná žádost uplatnit ne­dávno nabytou důstojnost, a&nbsp;dopustil se&nbsp;proto nebezpečné nepředloženosti, že&nbsp;s&nbsp;pedagogickým prcáním nepočkal na&nbsp;nováčky. „Co si&nbsp;to&nbsp;dovolujete?“ vzkřikl troufale. „Okamžitě mi&nbsp;ukážete svoje průkazy!“</span></p>
          <p class="chunk" data-nb-ref-number="50" data-nb-words="30" data-nb-chars="191"><span class="idea" data-nb-ref-number="63" id="idea63" data-nb-words="30" data-nb-chars="191">„Leda ti&nbsp;naserem, kamaráde,“ řekl mu&nbsp;vlídně desátník Střevlíček, který jednak výborně ovládal potřebné partie z&nbsp;řádů, a&nbsp;jednak se&nbsp;v&nbsp;této noci, jež se&nbsp;hýbala vzpourou, cítil naprosto bezpečný.</span></p>
          <p class="chunk" data-nb-ref-number="51" data-nb-words="11" data-nb-chars="83"><span class="idea" data-nb-ref-number="64" id="idea64" data-nb-words="11" data-nb-chars="83">Poručík učinil nejasný a&nbsp;neuvážený pokus zmocnit se&nbsp;desátníkovy legitimace násilím.</span></p>
          <p class="chunk" data-nb-ref-number="52" data-nb-words="19" data-nb-chars="108"><span class="idea" data-nb-ref-number="65" id="idea65" data-nb-words="19" data-nb-chars="108">„Pracky pryč, kamaráde!“ vyzval ho&nbsp;veterán. „A&nbsp;nevobtěžuj nás. Sme na&nbsp;vojně vo&nbsp;ňákej ten tejden dýl než ty.“</span></p>
          <p class="chunk" data-nb-ref-number="53" data-nb-words="14" data-nb-chars="93"><span class="idea" data-nb-ref-number="66" id="idea66" data-nb-words="14" data-nb-chars="93">„Okamžitě mě&nbsp;doveďte k&nbsp;svému veliteli!“ snažil se&nbsp;důstojník po­užít práva přiznaného mu&nbsp;řády.</span></p>
          <p class="chunk" data-nb-ref-number="54" data-nb-words="13" data-nb-chars="83"><span class="idea" data-nb-ref-number="67" id="idea67" data-nb-words="13" data-nb-chars="83">„Poser si&nbsp;prsa!“ pravil rotný Soudek. Nato se&nbsp;oba poddůstojníci obrátili k&nbsp;odchodu.</span></p>
          <p class="chunk" data-nb-ref-number="55" data-nb-words="45" data-nb-chars="291"><span class="idea" data-nb-ref-number="68" id="idea68" data-nb-words="45" data-nb-chars="291">Důstojník zůstal stát na&nbsp;asfaltové cestičce. Otřes, který zažil prá­vě ve&nbsp;chvíli, kdy se&nbsp;domníval vychutnávat první slasti prcání, ho&nbsp;téměř ochromil. Cítil svou bezmocnost, ale to&nbsp;jen ještě víc rozběsnilo velitelské vášně v&nbsp;jeho nitru. Vyrazil za&nbsp;vzdalujícími se&nbsp;postavami a&nbsp;brzy je&nbsp;dohonil.</span></p>
          <p class="chunk" data-nb-ref-number="56" data-nb-words="11" data-nb-chars="81"><span class="idea" data-nb-ref-number="69" id="idea69" data-nb-words="11" data-nb-chars="81">„Heleho, von se&nbsp;vobtěžuje za&nbsp;náma,“ upozornil desátník Střevlíček svého soudruha.</span></p>
          <p class="chunk" data-nb-ref-number="57" data-nb-words="13" data-nb-chars="92"><span class="idea" data-nb-ref-number="70" id="idea70" data-nb-words="13" data-nb-chars="92">„Okamžitě mě&nbsp;odveďte k&nbsp;svému veliteli!“ zaječel poručík, neboť na&nbsp;nic chytřejšího nepřipadl.</span></p>
          <p class="chunk" data-nb-ref-number="58" data-nb-words="8" data-nb-chars="53"><span class="idea" data-nb-ref-number="71" id="idea71" data-nb-words="8" data-nb-chars="53">„Mám mu&nbsp;jednu ubalit?“ zeptal se&nbsp;desátník Střevlíček.</span></p>
          <p class="chunk" data-nb-ref-number="59" data-nb-words="22" data-nb-chars="124"><span class="idea" data-nb-ref-number="72" id="idea72" data-nb-words="22" data-nb-chars="124">Zdálo se, že&nbsp;rotný Soudek se&nbsp;přikloní k&nbsp;tomuto způsobu pacifikace, ale najednou mu&nbsp;cosi v&nbsp;té noční tmě osvítilo mozek. Řekl:</span></p>
          <p class="chunk" data-nb-ref-number="60" data-nb-words="52" data-nb-chars="315"><span class="idea" data-nb-ref-number="73" id="idea73" data-nb-words="52" data-nb-chars="315">„Čekaj! Když si&nbsp;soudruh poručík přeje, tak ho&nbsp;dovedem.“ Poručík se&nbsp;je&nbsp;pokusil předejít, ale cesta byla úzká. Dusal jim proto vytrvale v&nbsp;patách a&nbsp;začínalo mu&nbsp;být trapně. Pokaždé když zkusil vmáčknout se&nbsp;po&nbsp;okraji pěšinky před oba poddůstojníky, zahnul jeden nebo druhý stranou a&nbsp;poručík škobrtl a&nbsp;musel zůstat vzadu.</span></p>
          <p class="chunk" data-nb-ref-number="61" data-nb-words="15" data-nb-chars="102"><span class="idea" data-nb-ref-number="74" id="idea74" data-nb-words="15" data-nb-chars="102">Odbočili na&nbsp;postranní pěšinku a&nbsp;ponořili se&nbsp;do&nbsp;naprosté tmy. Větší poddůstojník zašeptal něco menšímu.</span></p>
          <p class="chunk" data-nb-ref-number="62" data-nb-words="25" data-nb-chars="147"><span class="idea" data-nb-ref-number="75" id="idea75" data-nb-words="25" data-nb-chars="147">„Nemyslete si, že&nbsp;utečete!“ řekl poručík, aby si&nbsp;dodal odvahy. Hned nato se&nbsp;lekl, protože větší poddůstojník se&nbsp;rázně zastavil a&nbsp;obrátil se&nbsp;k&nbsp;němu.</span></p>
          <p class="chunk" data-nb-ref-number="63" data-nb-words="15" data-nb-chars="96"><span class="idea" data-nb-ref-number="76" id="idea76" data-nb-words="15" data-nb-chars="96">„Soudruhu poručíku,“ pravil nečekaně mírně. „Nic ve&nbsp;zlym. My&nbsp;sme to&nbsp;mysleli jenom jako legraci.“</span></p>
          <p class="chunk" data-nb-ref-number="64" data-nb-words="8" data-nb-chars="49"><span class="idea" data-nb-ref-number="77" id="idea77" data-nb-words="8" data-nb-chars="49">Když se&nbsp;probral z&nbsp;leknutí, pravil poručík přísně:</span></p>
          <p class="chunk" data-nb-ref-number="65" data-nb-words="5" data-nb-chars="28"><span class="idea" data-nb-ref-number="78" id="idea78" data-nb-words="5" data-nb-chars="28">„Ta legrace vás bude mrzet!“</span></p>
          <p class="chunk" data-nb-ref-number="66" data-nb-words="13" data-nb-chars="79"><span class="idea" data-nb-ref-number="79" id="idea79" data-nb-words="13" data-nb-chars="79">„Ale soudruhu poručíku, přece byste nás nehlásil, dyž dem za&nbsp;tejden do&nbsp;civilu.“</span></p>
          <p class="chunk" data-nb-ref-number="67" data-nb-words="3" data-nb-chars="21"><span class="idea" data-nb-ref-number="80" id="idea80" data-nb-words="3" data-nb-chars="21">„Slyšel jste rozkaz?“</span></p>
          <p class="chunk" data-nb-ref-number="68" data-nb-words="2" data-nb-chars="12"><span class="idea" data-nb-ref-number="81" id="idea81" data-nb-words="2" data-nb-chars="12">„No slyšel.“</span></p>
          <p class="chunk" data-nb-ref-number="69" data-nb-words="3" data-nb-chars="18"><span class="idea" data-nb-ref-number="82" id="idea82" data-nb-words="3" data-nb-chars="18">„Tak ho&nbsp;proveďte!“</span></p>
          <p class="chunk" data-nb-ref-number="70" data-nb-words="9" data-nb-chars="52"><span class="idea" data-nb-ref-number="83" id="idea83" data-nb-words="9" data-nb-chars="52">Poddůstojníci se&nbsp;obrátili a&nbsp;dali se&nbsp;znovu na&nbsp;pochod.</span></p>
          <p class="chunk" data-nb-ref-number="71" data-nb-words="21" data-nb-chars="121"><span class="idea" data-nb-ref-number="84" id="idea84" data-nb-words="21" data-nb-chars="121">„Soudruhu poručíku,“ ozval se&nbsp;po&nbsp;chvíli menší. „Vodpusťte nám to. My&nbsp;toho litujem. To&nbsp;je&nbsp;tim, že&nbsp;sme se&nbsp;krapet namazali.“</span></p>
          <p class="chunk" data-nb-ref-number="72" data-nb-words="51" data-nb-chars="327"><span class="idea" data-nb-ref-number="85" id="idea85" data-nb-words="51" data-nb-chars="327">„Pohyb, pohyb!“ vyštěkl poručík. Sebevědomí se&nbsp;mu&nbsp;vrátilo a&nbsp;po přestálém šoku nyní tím lačněji vnímal pocit téměř ničím neomezené moci. Zdálo se&nbsp;mu, že&nbsp;přímo fyzicky cítí, jak si&nbsp;oba předměty jeho velitelské pravomoci, kráčející před ním, uvědomily dosah své drzosti a&nbsp;zdrceny tímto poznáním bezvýhradně se&nbsp;podvolují jeho vůli.</span></p>
          <p class="chunk" data-nb-ref-number="73" data-nb-words="7" data-nb-chars="45"><span class="idea" data-nb-ref-number="86" id="idea86" data-nb-words="7" data-nb-chars="45">„Přece na&nbsp;nás nedáte hlášku!“ zabručel menší.</span></p>
          <p class="chunk" data-nb-ref-number="74" data-nb-words="4" data-nb-chars="30"><span class="idea" data-nb-ref-number="87" id="idea87" data-nb-words="4" data-nb-chars="30">„Pohyb!“ pravil poručík tvrdě.</span></p>
          <p class="chunk" data-nb-ref-number="75" data-nb-words="212" data-nb-chars="1373"><span class="idea" data-nb-ref-number="88" id="idea88" data-nb-words="212" data-nb-chars="1373">Šli chvíli po&nbsp;tmavé pěšině a&nbsp;pak se&nbsp;z&nbsp;křoví vyhoupla kalná žárovka, blikající nad zavřenými dveřmi ve&nbsp;stěně z&nbsp;neomítnutých červených cihel. Všechny budovy v&nbsp;táboře byly vystavěny z&nbsp;takových cihel a&nbsp;měly takové dveře. Žárovka vydávala světlo jen velmi slabé, takže tvar brány nebylo možno rozeznat a&nbsp;zbytek budovy se&nbsp;docela ztrácel ve&nbsp;tmě. Na&nbsp;dveřích visela závora, ale ta&nbsp;neřekla nic poručíku tank. Aloisi Vykypělovi, který před čtrnácti dny ukončil svá taktická, strategická i&nbsp;pedagogická studia a&nbsp;nyní v&nbsp;duchu už&nbsp;viděl rozkošný obrázek, jak oba drzí poddůstojníci stojí před dozorčím důstojníkem setniny a&nbsp;jak ten na&nbsp;základě jeho hlášení sepisuje protokol. Závora nevyburcovala jeho bdělost a&nbsp;ostražitost ani jeho deduktivní schopnosti; důstojníkův duch ovládla v&nbsp;té chvíli už&nbsp;zcela fantazie, stojící ve&nbsp;službách pudu po&nbsp;slasti. Nevšiml si&nbsp;ani, že&nbsp;malý desátník otvírá za&nbsp;zády rozložitého rotného primitivním paklíčem obrovský visací zámek, vykročil rázně do&nbsp;tmavého otvoru dveří a&nbsp;mechanicky vytáhl baterku, aby si&nbsp;posvítil. Hned nato projel slastně fantastickými představami pocit, že&nbsp;je&nbsp;zezadu uchopován, prudce strkán dopředu, že&nbsp;utíká po&nbsp;kluzké šikmé ploše, nemůže se&nbsp;zastavit, naopak, protože se&nbsp;rychle převažuje dopředu, musí rychle zvyšovat tempo, aby nabyl porušené rovnováhy, a&nbsp;pak vší silou naráží na&nbsp;nějaké pytle a&nbsp;ze tmy vidí prskat rozkošné malé ohňostroje.</span></p>
          <p class="chunk" data-nb-ref-number="76" data-nb-words="46" data-nb-chars="314"><span class="idea" data-nb-ref-number="89" id="idea89" data-nb-words="46" data-nb-chars="314">Rotný Soudek s&nbsp;desátníkem Střevlíčkem, když byli pečlivě zasunuli závoru bramborového sklepa Desátého tankosamohybného pluku, který stál o&nbsp;samotě v&nbsp;odlehlé části parku a&nbsp;oba jej občas používali jako úkryt před různými pracemi, zajistili závoru visacím zámkem a&nbsp;vydali se&nbsp;nazpět k&nbsp;ubikacím Sedmého takového praporu.</span></p>
          <hr>
          <p class="chunk" data-nb-ref-number="77" data-nb-words="43" data-nb-chars="279"><span class="idea" data-nb-ref-number="90" id="idea90" data-nb-words="43" data-nb-chars="279">Tu&nbsp;noc nestačila kapacita posádkového vězení zvládnout nával vojsk, která se&nbsp;domáhala noclehu s&nbsp;dekou, v&nbsp;řádech označovaného jako vězení po&nbsp;službě. Rotný, jenž opět konal službu vyváděče vězňů, byl nucen nacpat rozjařené trestance nejen do&nbsp;společné kobky, ale do&nbsp;všech cel vůbec.</span></p>
          <p class="chunk" data-nb-ref-number="78" data-nb-words="37" data-nb-chars="218"><span class="idea" data-nb-ref-number="91" id="idea91" data-nb-words="37" data-nb-chars="218">Sám se&nbsp;usadil v&nbsp;místnosti vyváděče vězňů, kde na&nbsp;kavalci opět chrápal vojín Bamza a&nbsp;na dvorečku znovu zněly okované kroky strážného, vytáhl ze&nbsp;zásuvky stolu tlustý sešit, otevřel jej a&nbsp;se zalíbením se&nbsp;ponořil do&nbsp;četby.</span></p>
          <p class="chunk" data-nb-ref-number="79" data-nb-words="125" data-nb-chars="728"><span class="idea" data-nb-ref-number="92" id="idea92" data-nb-words="125" data-nb-chars="728">Tento sešit obsahoval dílo, na&nbsp;němž pracoval již téměř rok a&nbsp;na které byl nesmírně hrd. Byl to&nbsp;vojensko-pedagogický spis a&nbsp;služební příručka, nesoucí titul <em>Buzerační příprava</em> a&nbsp;podtitul <em>Rukojeť prcání pro důstojníky čs. branné moci</em>. Na&nbsp;prvním listě stálo motto: <em>Vojín bez humoru je&nbsp;žoldák&nbsp;– J. V. Stalin</em>, které si&nbsp;rotný vymyslel a&nbsp;umístil je&nbsp;v&nbsp;čelo knihy jako záštitu pro případ, že&nbsp;by&nbsp;se&nbsp;opus dostal do&nbsp;nepovolaných rukou důstojníka. Na&nbsp;dalším listě byl obsah; podle něho byla látka rozdělena na&nbsp;řadu oddílů; tak například jeden nesl název <em>Řvaní</em>, jiný <em>Prcání</em> a&nbsp;opět jiný <em>Buzerace</em>. Každý se&nbsp;dále rozpadal na&nbsp;řadu kapitol a&nbsp;každá kapitola na&nbsp;několik paragrafů. Na&nbsp;konci bylo vždy&nbsp;– podle vzoru <em>Dějin VKS (b)</em><sup id="fnref:1"><a href="#fn:1" class="footnote-ref" role="doc-noteref">1</a></sup>&nbsp;<em>…&nbsp;– Stručné shrnutí</em>.</span></p>
          <p class="chunk" data-nb-ref-number="80" data-nb-words="129" data-nb-chars="896"><span class="idea" data-nb-ref-number="93" id="idea93" data-nb-words="129" data-nb-chars="896">Rotný pročítal své dílo s&nbsp;láskou a&nbsp;kochal se&nbsp;sporými, ale výstižnými názvy kapitol. První, nadepsaná <em>Historický úvod: Vznik a&nbsp;vývoj řvaní</em>, slibovala poučení o&nbsp;<em>Gaiu Juliu Caesarovi a&nbsp;jeho významu pro klasickou teorii řvaní</em> a&nbsp;další pak sledovaly zvolené téma v&nbsp;průběhu jednotlivých historických epoch, všímajíce si&nbsp;podrobně <em>Řvaní ve&nbsp;vojštích feudálních pánů</em>, se&nbsp;zvláštním pododdílem o&nbsp;<em>Řvaní na&nbsp;námezdné žoldnéře</em>, dále <em>Řvaní v&nbsp;kapitalistických armádách</em> a&nbsp;konečně <em>Řvaní v&nbsp;Rudé a&nbsp;v&nbsp;naší lidově demokratické armádě</em>. Následovala část analytická, rozebírající <em>Druhy řvaní</em>, kde zvlášť mnoho místa bylo věnováno <em>Řvaní v&nbsp;kostelích</em>, s&nbsp;podkapitolami o&nbsp;řvaní v&nbsp;kostelích <em>katolických, protestantských, pravoslavných (se zvláštním přihlédnutím k&nbsp;mírovým snahám pravoslavné církve), v&nbsp;synagogách (se zvláštním přihlédnutím k&nbsp;reakční podstatě sionismu)</em>, a&nbsp;nakonec pro úplnost i&nbsp;o&nbsp;<em>Řvaní v&nbsp;ateistických modlitebnách</em>.</span></p>
          <p class="chunk" data-nb-ref-number="81" data-nb-words="49" data-nb-chars="310"><span class="idea" data-nb-ref-number="94" id="idea94" data-nb-words="49" data-nb-chars="310">Dále byla úvaha <em>Marx&nbsp;– Engels&nbsp;– Lenin&nbsp;– Stalin o&nbsp;řvaní</em>, proložená četnými zcela neznámými citáty, programový článek <em>Sovětské řva­ní&nbsp;– náš vzor</em>, právně filozofické pojednání <em>Dialektika řvaní: Je&nbsp;možno řvát na&nbsp;nadřízené? Následky téhož</em> a&nbsp;na závěr stručné shrnutí s&nbsp;posláním <em>Za dosažení lepších výsledků ve&nbsp;řvaní</em>.</span></p>
          <p class="chunk" data-nb-ref-number="82" data-nb-words="101" data-nb-chars="720"><span class="idea" data-nb-ref-number="95" id="idea95" data-nb-words="101" data-nb-chars="720">I&nbsp;jiné oddíly spisu byly podnětné, zejména esej o&nbsp;<em>Prcání</em>, rozebírající mimo jiné různé problémy <em>Prcání vojínek, poddůstojnic a&nbsp;důstojnic</em>, a&nbsp;otázky obzvlášť komplikovaného <em>Prcání služebních zvířat</em>. Historicky byla stať dobře fundovaná (<em>Hannibal a&nbsp;úpadek prcání v&nbsp;kartaginských armádách</em>), třídní přístup k&nbsp;látce byl vesměs správný (<em>Spartakus&nbsp;– otec demokratizace prcání</em>), ideová stránka na&nbsp;výši (<em>Buzerace&nbsp;– nástroj míru</em>) a&nbsp;šíře probíraného svědčila o&nbsp;značné auto­rově erudici (<em>Psychologický přístup k&nbsp;prcání</em>), hlubokých osob­ních zkušenostech (<em>Buzerování mimo meze řádů, se&nbsp;stručným návodem, jak tytéž obejíti</em>) a&nbsp;při vší přísné vědeckosti i&nbsp;o&nbsp;silném praktickém smyslu (<em>Rady k&nbsp;snadnému získání odznaku Vzorného buzerátora</em>).</span></p>
          <p class="chunk" data-nb-ref-number="83" data-nb-words="59" data-nb-chars="353"><span class="idea" data-nb-ref-number="96" id="idea96" data-nb-words="59" data-nb-chars="353">Rotný ještě chvíli listoval v&nbsp;sešitě, sem tam něco poopravil, připsal nebo vylepšil, ale brzo ho&nbsp;zmohla únava. Lehl si&nbsp;na&nbsp;kavalec u&nbsp;protější stěny a&nbsp;usnul. Zdálo se&nbsp;mu, že&nbsp;je&nbsp;důstojníky, chovajícími se&nbsp;přesně dle ducha jeho spisu, vlečen před polní soud a&nbsp;tam pak na&nbsp;základě zabavené <em>Rukojeti</em> odsouzen k&nbsp;smrti pro hrubé vyzrazování vojenských tajemství.</span></p>
          <hr>
          <p class="chunk" data-nb-ref-number="84" data-nb-words="27" data-nb-chars="182"><span class="idea" data-nb-ref-number="97" id="idea97" data-nb-words="27" data-nb-chars="182">V&nbsp;hlavní kobce vězení, kde dávno zhasli zaprášenou lucernu u&nbsp;stropu a&nbsp;drželi černou hodinku, padla zatím na&nbsp;mužstvo, rozložené po&nbsp;dřevěných pryčnách podél stěn, sentimentální nálada.</span></p>
          <p class="chunk" data-nb-ref-number="85" data-nb-words="12" data-nb-chars="75"><span class="idea" data-nb-ref-number="98" id="idea98" data-nb-words="12" data-nb-chars="75">„Dva a&nbsp;půl roku, pánové!“ pronesl vyčítavě četař Vomakal a&nbsp;hluboce vzdychl.</span></p>
          <p class="chunk" data-nb-ref-number="86" data-nb-words="10" data-nb-chars="49"><span class="idea" data-nb-ref-number="99" id="idea99" data-nb-words="10" data-nb-chars="49">„Za co&nbsp;tě&nbsp;zašili, Bohouši?“ ozval se&nbsp;hlas z&nbsp;šera.</span></p>
          <p class="chunk" data-nb-ref-number="87" data-nb-words="17" data-nb-chars="91"><span class="idea" data-nb-ref-number="100" id="idea100" data-nb-words="17" data-nb-chars="91">„Asi za&nbsp;to&nbsp;samý, za&nbsp;co&nbsp;tebe, vole,“ pravil četař Vomakal. „Vožral sem se, vole, u&nbsp;Václava.“</span></p>
          <p class="chunk" data-nb-ref-number="88" data-nb-words="11" data-nb-chars="66"><span class="idea" data-nb-ref-number="101" id="idea101" data-nb-words="11" data-nb-chars="66">„Jak si&nbsp;to&nbsp;moh udělat, Bohouši!“ řekl hlas svobodníka dr. Mlejnka.</span></p>
          <p class="chunk" data-nb-ref-number="89" data-nb-words="23" data-nb-chars="123"><span class="idea" data-nb-ref-number="102" id="idea102" data-nb-words="23" data-nb-chars="123">„Vole, ty&nbsp;by&nbsp;ses byl taky, vole, vožral,“ pravil četař Vomakal, „dybys tu&nbsp;byl smrděl, vole, dva a&nbsp;půl roku, vole, jako já.“</span></p>
          <p class="chunk" data-nb-ref-number="90" data-nb-words="210" data-nb-chars="1477"><span class="idea" data-nb-ref-number="103" id="idea103" data-nb-words="210" data-nb-chars="1477">„Chápu tě,“ řekl svobodník dr. Mlejnek. Nebyl dubňák a&nbsp;na vojnu se, vzdor své srdeční vadě, dostal jen nešťastnou náhodou. Ta&nbsp;ovšem způsobila, že&nbsp;zatrpkl víc, než je&nbsp;u&nbsp;vojáků normální. Správně předpokládaje, že&nbsp;jeho kádrový materiál není příliš doporučující, rozhodl se&nbsp;alespoň udělat na&nbsp;odvodní komisi dobrý dojem pokrokovým pozdravem „Čest práci!“. Netušil, že&nbsp;předsedou komise je&nbsp;bývalý majitel velmi výnosné gynekologické praxe, únorovými událostmi přidělený středisku v&nbsp;Praze XII, a&nbsp;ten že&nbsp;se&nbsp;dohodl se&nbsp;svým přísedícím, mladým doktorem z&nbsp;dobré buržoazní rodiny, na&nbsp;podivuhodném odvodním klíči. Výrok „schopen“ nebo „neschopen“ se&nbsp;měl podle této dohody řídit právě pozdravem, jehož předstupující branec použije. Za&nbsp;„Čest práci!“ byl zkoumaný kvalifikován jako „schopen bez vady“, zatímco nejasné zamumlání, používané bázlivci, jimž pozdrav pokrokový nešel z&nbsp;huby a&nbsp;na reakční si&nbsp;netroufali, zapříčiňovalo označení „schopen služby beze zbraně“. Konečně křesťanské a&nbsp;buržoazní salutace jako „Dobrý den“, nebo dokonce „Pochválen Pán Ježíš Kristus“ vynesly kvalifikaci „vojenské služby neschopen“. Ubožák dr. Mlejnek, kterému se&nbsp;právě taktak podařilo proklouznout úskalím závěrečných zkoušek z&nbsp;podrobné znalosti <em>Dějin VKS (b)</em>, jímž vědecky vyvrcholila jeho právnická studia, měl ovšem, pokud jde o&nbsp;pozdravy, zkušenosti právě opačné, a&nbsp;stal se&nbsp;tak strůjcem vlastního neštěstí. Proto také nyní, kdy neštěstí končilo, snesl bez urážky vyčítavou poznámku dubnového četaře Vomakala:</span></p>
          <p class="chunk" data-nb-ref-number="91" data-nb-words="7" data-nb-chars="43"><span class="idea" data-nb-ref-number="104" id="idea104" data-nb-words="7" data-nb-chars="43">„Vole, seš proti nám, vole, úplnej lemoun!“</span></p>
          <p class="chunk" data-nb-ref-number="92" data-nb-words="9" data-nb-chars="48"><span class="idea" data-nb-ref-number="105" id="idea105" data-nb-words="9" data-nb-chars="48">Četař Vomakal se&nbsp;obrátil na&nbsp;četaře Hlada a&nbsp;řekl:</span></p>
          <p class="chunk" data-nb-ref-number="93" data-nb-words="4" data-nb-chars="30"><span class="idea" data-nb-ref-number="106" id="idea106" data-nb-words="4" data-nb-chars="30">„Vole, nemáš, vole, cigaretu?“</span></p>
          <p class="chunk" data-nb-ref-number="94" data-nb-words="4" data-nb-chars="25"><span class="idea" data-nb-ref-number="107" id="idea107" data-nb-words="4" data-nb-chars="25">„Nemám. Došly mi&nbsp;prachy.“</span></p>
          <p class="chunk" data-nb-ref-number="95" data-nb-words="32" data-nb-chars="214"><span class="idea" data-nb-ref-number="108" id="idea108" data-nb-words="32" data-nb-chars="214">„Tys je&nbsp;taky prochlastal, vole, že, vole?“ zaradoval se&nbsp;četař Vomakal. „Vole, naval cigarety, vole!“ nařídil rotnému Soudkovi, veliteli tanku, kde byl řidičem, a&nbsp;poděkoval za&nbsp;ochotné navalení stručně a&nbsp;po vojensku:</span></p>
          <p class="chunk" data-nb-ref-number="96" data-nb-words="2" data-nb-chars="13"><span class="idea" data-nb-ref-number="109" id="idea109" data-nb-words="2" data-nb-chars="13">„Díky, vole.“</span></p>
          <p class="chunk" data-nb-ref-number="97" data-nb-words="4" data-nb-chars="28"><span class="idea" data-nb-ref-number="110" id="idea110" data-nb-words="4" data-nb-chars="28">V&nbsp;místnosti zavládlo mlčení.</span></p>
          <p class="chunk" data-nb-ref-number="98" data-nb-words="53" data-nb-chars="333"><span class="idea" data-nb-ref-number="111" id="idea111" data-nb-words="53" data-nb-chars="333">„Dva a&nbsp;půl roku, pánové!“ pronesl potom do&nbsp;ticha četař Mácha, politruk. Byl zde uvězněn za&nbsp;urážku nadporučíka Kohna, jemuž jako dozorčí kuchyně místo obvyklého řízku podstrčil k&nbsp;ukradení hadr na&nbsp;utírání podlahy, obalený strouhankou a&nbsp;do zlatova opečený, za&nbsp;což dostal tři dny po&nbsp;službě. Teď tu&nbsp;ležel a&nbsp;sentimentálně se&nbsp;rozcitlivoval:</span></p>
          <p class="chunk" data-nb-ref-number="99" data-nb-words="10" data-nb-chars="51"><span class="idea" data-nb-ref-number="112" id="idea112" data-nb-words="10" data-nb-chars="51">„Dva a&nbsp;půl roku, pánové! Jak sme to&nbsp;mohli vydržet?“</span></p>
          <p class="chunk" data-nb-ref-number="100" data-nb-words="13" data-nb-chars="79"><span class="idea" data-nb-ref-number="113" id="idea113" data-nb-words="13" data-nb-chars="79">„Veru hej,“ ozval se&nbsp;svobodník Lakatoš. „Ako je&nbsp;možné, že&nbsp;sme tu&nbsp;nezosomárili?“</span></p>
          <p class="chunk" data-nb-ref-number="101" data-nb-words="25" data-nb-chars="174"><span class="idea" data-nb-ref-number="114" id="idea114" data-nb-words="25" data-nb-chars="174">„Pamatuješ, vole, dyž sme, vole, měli vodkroucenej jeden tejden, vole? A&nbsp;teďka, vole, máme už&nbsp;jenom tejden, vole, k&nbsp;vodkroucení,“ pravil psychologicky výstižně četař Vomakal.</span></p>
          <p class="chunk" data-nb-ref-number="102" data-nb-words="15" data-nb-chars="76"><span class="idea" data-nb-ref-number="115" id="idea115" data-nb-words="15" data-nb-chars="76">„Dva a&nbsp;půl roku, pánové, a&nbsp;to celý v&nbsp;prdeli!“ pronesl s&nbsp;důrazem četař Mácha.</span></p>
          <p class="chunk" data-nb-ref-number="103" data-nb-words="15" data-nb-chars="99"><span class="idea" data-nb-ref-number="116" id="idea116" data-nb-words="15" data-nb-chars="99">„V&nbsp;prdeli?“ zaskřípěl hlas četaře ing. Krajty. „V&nbsp;prdeli, hošíci? Znáte pohádku Vo&nbsp;tajemný prdeli?“</span></p>
          <p class="chunk" data-nb-ref-number="104" data-nb-words="4" data-nb-chars="29"><span class="idea" data-nb-ref-number="117" id="idea117" data-nb-words="4" data-nb-chars="29">„Ne!“ zahučelo několik hlasů.</span></p>
          <p class="chunk" data-nb-ref-number="105" data-nb-words="6" data-nb-chars="42"><span class="idea" data-nb-ref-number="118" id="idea118" data-nb-words="6" data-nb-chars="42">„Vypravuj, vole!“ vybídl ho&nbsp;četař Vomakal.</span></p>
          <p class="chunk" data-nb-ref-number="106" data-nb-words="228" data-nb-chars="1549"><span class="idea" data-nb-ref-number="119" id="idea119" data-nb-words="228" data-nb-chars="1549">Četař Krajta si&nbsp;zapálil a&nbsp;pohodlně se&nbsp;opřel o&nbsp;skrčené nohy vojína ležícího za&nbsp;ním. Byl to&nbsp;inženýr chemie a&nbsp;u&nbsp;Sedmého tankového praporu proslul jako neoficiální lidový vyprávěč (oficiálním lidovým vyprávěčem byl rotný Maňas) a&nbsp;jako organizátor takzvaných duchových nebo explozivních hrátek. Tato forma masové činnosti dosáhla rozkvětu zejména za&nbsp;dlouhých nedělních odpolední v&nbsp;tan­kové škole první zimu jejich prezenční služby. Byla to&nbsp;zábava v&nbsp;podstatě pyrotechnická a&nbsp;spočívala v&nbsp;konání zajímavých pokusů s&nbsp;onou částí nestrávené potravy v&nbsp;útrobách žáků tankové školy, jež se&nbsp;změnila v&nbsp;plynné skupenství a&nbsp;na vzduchu zapálena hořela jasným plamenem. V&nbsp;ubikacích mužstva, které dle sovětského vzoru (vypracovaného pro posádky v&nbsp;hlubinách tajgy) nedostalo celé měsíce vycházku, se&nbsp;v&nbsp;neděli odpoledne zhasínalo za&nbsp;tím účelem hned po&nbsp;setmění; vojáci zaujali polohu vleže na&nbsp;břiše a&nbsp;na povel „Pal!“, který si&nbsp;ti, kdož byli schopni pálit, sami vydávali, přikládal četař (tehdy ještě vojín) Krajta rozžehnutou zápalku do&nbsp;co&nbsp;nejtěsnější blízkosti jejich řitního otvoru. Vyšlehující blesky nápadně připomínaly kanonádu v&nbsp;předvečer Dne vítězství a&nbsp;účastníci pokusů, aby dosáhli plamene co&nbsp;nejdelšího a&nbsp;nejjasnějšího, oddávali se&nbsp;obyčejně odpoledne před setměním nezřízenému požívání teplého chleba, cibule a&nbsp;česneku, který nakradli v&nbsp;školní kuchyni. Na&nbsp;plánu činnosti PO&nbsp;politického oddělení objevovala se&nbsp;tato zábava jako <em>Organizované volno</em> a&nbsp;v&nbsp;dojemném vylíčení <em>Tankistické neděle</em> z&nbsp;pera (tehdy) vojína Maňase, které otiskla <em>Obrana lidu</em>, nebylo o&nbsp;ní zmínky.</span></p>
          <p class="chunk" data-nb-ref-number="107" data-nb-words="22" data-nb-chars="140"><span class="idea" data-nb-ref-number="120" id="idea120" data-nb-words="22" data-nb-chars="140">Nyní tedy četař ing. Krajta natáhl nohy na&nbsp;dřevěné pryčně před sebe a&nbsp;začal příjemně povrzávajícím hlasem vyprávět pohádku <em>O&nbsp;tajemné prdeli</em>.</span></p>
          <p class="chunk" data-nb-ref-number="108" data-nb-words="104" data-nb-chars="671"><span class="idea" data-nb-ref-number="121" id="idea121" data-nb-words="104" data-nb-chars="671">„Bylo nebylo,“ spustil. „Zemská osa se&nbsp;za&nbsp;těch deset tisíc let, které ten čas dělily od&nbsp;našeho letopočtu, nahnula, a&nbsp;tak večery byly dlouhé, temné a&nbsp;nudné. Babička shromažďovala okolo sebe svá vnoučátka a&nbsp;vnoučátka prosívala: ‚Babičko, babičko, vypravuj nám pohádku!‘ ‚Inu a&nbsp;keroupak, keroupak, děti?‘ tázávala se&nbsp;babička a&nbsp;vnoučátka odpovídala: ‚Tu o&nbsp;té tajemné prdýlce, babičko, tu&nbsp;o&nbsp;prdýlce!‘ ‚Tak o&nbsp;prdýlce, o&nbsp;prdýlce,‘ pokyvovala hlavou babička. ‚Ale ona to&nbsp;vlastně byla tuze velikánská prdýlka, takže to&nbsp;ani nebyla prdýlka, ale –‘ ‚Prdel!‘ volala dítka radostně. ‚Tajemná prdel! Vypravuj, vypravuj, babičko!‘ A&nbsp;tu si&nbsp;babička přitáhla loktuši a&nbsp;dala se&nbsp;do&nbsp;vyprávění.</span></p>
          <p class="chunk" data-nb-ref-number="109" data-nb-words="278" data-nb-chars="1585"><span class="idea" data-nb-ref-number="122" id="idea122" data-nb-words="278" data-nb-chars="1585">‚Bylo nebylo. Bylo to&nbsp;už&nbsp;hrozitánsky dávno, dyž eště lidi sami neuměli myslet ani mluvit a&nbsp;museli čekat, až&nbsp;si&nbsp;přečtou takový velikánský plachty, noviny jim řikali. A&nbsp;dyž si&nbsp;je&nbsp;přečetli, tak teprve pak začali mluvit a&nbsp;řikat jeden druhýmu, co&nbsp;stálo v&nbsp;těch novinách. A&nbsp;dyž náhodou někdo řikal druhýmu něco, co&nbsp;v&nbsp;těch novinách nestálo, tak se&nbsp;voba votáčeli a&nbsp;koukali, esli je&nbsp;někdo neposlouchá. A&nbsp;kerej nikdy neřikal nic, co&nbsp;by&nbsp;v&nbsp;těch novinách nestálo, a&nbsp;to, co&nbsp;tam stálo, řikal hodně nahlas a&nbsp;furt a&nbsp;furt a&nbsp;furt, ten měl nejvíc takovejch malejch papírků, kerejm se&nbsp;řikalo prachy, i&nbsp;dyž to&nbsp;žádný prachy nebyly, ale papírky, a&nbsp;ty papírky vyměňoval za&nbsp;věci, co&nbsp;si&nbsp;pro ně&nbsp;tedkon v&nbsp;komunyzmu může každej dojít do&nbsp;skladu a&nbsp;vodnýst si&nbsp;je&nbsp;domu, jako sou buřty a&nbsp;televizory a&nbsp;ženský a&nbsp;jiný věci, podle toho, kolik těch papírků měl. A&nbsp;tehdá žili taky takový ubohý lidi, kerý skoro žádný ty&nbsp;papírky neměli a&nbsp;chodili voblíkaný v&nbsp;takovejch tlustejch zelenejch šatech, všech stejnejch, a&nbsp;na noc je&nbsp;zavírali do&nbsp;takovejch smutnejch domů a&nbsp;přes den museli pořád chodit v&nbsp;takovejch štrůdlech a&nbsp;jezdit v&nbsp;takovejch smradlavejch železnejch bednách, vodkaď vůbec nebylo vidět ven. A&nbsp;celý dni na&nbsp;ně&nbsp;takoví blbí chlapi se&nbsp;zlatejma hvězdičkama na&nbsp;ramenouch řvali a&nbsp;řvali a&nbsp;řvali, ale voni se&nbsp;nesměli vozvat, jenom museli klapat patama a&nbsp;řikat jedno jediný slovo ‚Provedu! Provedu! Provedu!‘, a&nbsp;dyž ty&nbsp;zlý, uřvaný lidi povodešli, tak říkali jiný slova, ale ty&nbsp;se&nbsp;nám v&nbsp;literatůře nedochovaly. A&nbsp;večír tyhle ubohý smutný lidi sedávali v&nbsp;cimrách, ze&nbsp;kterejch nesměli ven, a&nbsp;vzpomínali na&nbsp;svý milý a&nbsp;byli moc smutný.</span></p>
          <p class="chunk" data-nb-ref-number="110" data-nb-words="246" data-nb-chars="1276"><span class="idea" data-nb-ref-number="123" id="idea123" data-nb-words="246" data-nb-chars="1276">A&nbsp;za tim městem, co&nbsp;tam bydleli a&nbsp;kde nebyly žádný jiný domy než ty&nbsp;smutný, tam byla taková velikánská hora, úplně holá. A&nbsp;kolem tý&nbsp;hory, každej měsíc dycky vo&nbsp;ouplňku, scházeli se&nbsp;všechny ty&nbsp;smutný lidi a&nbsp;čekali a&nbsp;čekali a&nbsp;čekali. A&nbsp;koukali, jak vyšel měsíc. A&nbsp;jak ten měsíc jako rybí voko vyšel, tak se&nbsp;dívali celý napatý, a&nbsp;měsíc šel pomalu po&nbsp;vobloze a&nbsp;svítil, a&nbsp;voni na&nbsp;něj koukali a&nbsp;celý se&nbsp;třásli, jak byli napatý. A&nbsp;dyž ten měsíc došel až&nbsp;nad tu&nbsp;horu, země se&nbsp;zachvěla a&nbsp;vevnitř to&nbsp;zarachotilo, a&nbsp;ta hora se&nbsp;rozestoupila a&nbsp;z&nbsp;ní se&nbsp;k&nbsp;nebi vystrčila veliká holá prdel. A&nbsp;ten měsíc v&nbsp;ouplňku spad rovnou do&nbsp;tý&nbsp;veliký prdele a&nbsp;ty smutný lidi spustili náramnej jásot a&nbsp;křik a&nbsp;všichni volali jako jeden muž, až&nbsp;se&nbsp;to&nbsp;po&nbsp;celym tom smutnym městě roz­lejhalo: ‚Zas jeden měsíc v&nbsp;prdeli!‘ A&nbsp;tak prdel se&nbsp;zase zatáhla zpátky do&nbsp;tý&nbsp;hory a&nbsp;ty smutný lidi vodešli zas do&nbsp;toho smutnýho města a&nbsp;byli zas smutný, až&nbsp;za&nbsp;měsíc zase přišli k&nbsp;tý hoře, dyž byl ouplněk, a&nbsp;zaseje se&nbsp;vobjevila ta&nbsp;veliká prdel a&nbsp;měsíc do&nbsp;ní&nbsp;spad a&nbsp;voni zaseje volali: ‚Zas jeden měsíc v&nbsp;prdeli!‘ a&nbsp;plakali radostí. A&nbsp;celkem, děti, se&nbsp;ta&nbsp;prdel z&nbsp;tý hory musela štyryadvacetkrát vynořit a&nbsp;štyryadvacet měsíců muselo do&nbsp;ní&nbsp;napadat, než ty&nbsp;smutný lidi mohli vodejít z&nbsp;toho smutnýho města a&nbsp;bejt už&nbsp;potom veselý.‘“</span></p>
          <p class="chunk" data-nb-ref-number="111" data-nb-words="4" data-nb-chars="33"><span class="idea" data-nb-ref-number="124" id="idea124" data-nb-words="4" data-nb-chars="33">Pohádka skončila, zavládlo ticho.</span></p>
          <p class="chunk" data-nb-ref-number="112" data-nb-words="15" data-nb-chars="93"><span class="idea" data-nb-ref-number="125" id="idea125" data-nb-words="15" data-nb-chars="93">„Jo,“ řekl dubnový četař Mácha. „Jenomže nám do&nbsp;tý&nbsp;prdele muselo těch měsíců napadat třicet.“</span></p>
          <p class="chunk" data-nb-ref-number="113" data-nb-words="28" data-nb-chars="181"><span class="idea" data-nb-ref-number="126" id="idea126" data-nb-words="28" data-nb-chars="181">Vojíni se&nbsp;zachechtali. Četař ing. Krajta se&nbsp;natáhl k&nbsp;spánku. Někteří se&nbsp;ještě nějakou dobu bavili vyprávěním sprostých anekdot, ale včerejší večer je&nbsp;zmohl, usínali jeden po&nbsp;druhém.</span></p>
          <p class="chunk" data-nb-ref-number="114" data-nb-words="30" data-nb-chars="213"><span class="idea" data-nb-ref-number="127" id="idea127" data-nb-words="30" data-nb-chars="213">A&nbsp;tak se&nbsp;zakrátko rozhostilo věznicí veliké a&nbsp;spravedlivé ticho, které rušil už&nbsp;jenom sytý hlas desátníka Mengeleho ze&nbsp;vzdálené kobky pro tři zostřené, jenž usínajícím soudruhům zpíval vojenskou baladu-ukolébavku.</span></p>
        </section>
        <section>
          <blockquote class="chunk" data-nb-ref-number="115" data-nb-words="14" data-nb-chars="76">
            <p><em><span class="idea" data-nb-ref-number="128" id="idea128" data-nb-words="3" data-nb-chars="15">Je pu-hustá noc<br></span>
<span class="idea" data-nb-ref-number="129" id="idea129" data-nb-words="4" data-nb-chars="19">v&nbsp;tmavé cele černé.<br></span>
<span class="idea" data-nb-ref-number="130" id="idea130" data-nb-words="3" data-nb-chars="21">Všechno vodešlo spát,<br></span>
<span class="idea" data-nb-ref-number="131" id="idea131" data-nb-words="4" data-nb-chars="21">jenom Franta Gros né.</span></em></p>
          </blockquote>
        </section>
        <section>
          <p class="chunk" data-nb-ref-number="116" data-nb-words="20" data-nb-chars="122"><span class="idea" data-nb-ref-number="132" id="idea132" data-nb-words="20" data-nb-chars="122">Ale i&nbsp;desátník zmlkl, usnul a&nbsp;toliko kroky strážného jim odměřovaly krásný čas těch posledních chvil před pádem do&nbsp;života.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="117" data-nb-words="7" data-nb-chars="58"><span class="idea" data-nb-ref-number="133" id="idea133" data-nb-words="7" data-nb-chars="58"><p>Všesvazová komunistická strana (bolševická). Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./tankovy_prapor_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>