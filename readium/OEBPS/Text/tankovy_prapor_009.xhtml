<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tankovy_prapor-5</title>
		<link href="../Styles/tankovy_pr_idstyles.css" rel="stylesheet" type="text/css"/>
	</head>
	<body id="tankovy_prapor" xml:lang="cs-CZ">
		<div>
			<p id="toc_marker-3" class="MLP-uroven2-kapitola">Noc v&#160;posádkovém vězení</p>
			<p class="MLP-text-bez1radku"><a id="x.11286"></a>Vojín Bamza procházel chodbou posádkového vězení, chřestil svazkem klíčů, po pořádku bušil na dveře cel a&#160;volal:</p>
			<p class="MLP-text">„Chcát! Chcát, pánové!“</p>
			<p class="MLP-text">Ze všech úkonů, spadajících do rámce povinností pomocníka vyváděče vězňů, konal tento úkon nejsvědomitěji. Svědomitost měla ovšem své pozadí. Díky geniálnímu architektonickému řešení rakousko-uherského stavitele oddělovala totiž část věznice, vykázanou za nucený pobyt vězňům, od prostoru, v&#160;němž byly světnice velitele stráže a&#160;vyváděče vězňů, mohutná mříž. Ta musela být podle předpisu (výjimečně se dodržoval, neboť každá kontrola se ze všeho nejdřív přesvědčovala o&#160;jeho plnění) neustále, ve dne v&#160;noci, uzamčena, a&#160;na noc se dokonce zamykaly i&#160;dveře jednotlivých cel. Potíže, které z&#160;tohoto zařízení vznikaly pomocníku vyváděče vězňů, spočívaly ve skutečnosti, že záchod byl v&#160;oné polovině budovy, kde se zdržoval dozorčí personál. A&#160;protože k&#160;pomocníkovým povinnostem patřilo odemykat dveře a&#160;mříž vězňům, přejícím si vykonat tělesnou potřebu&#160;– ve dne i&#160;v&#160;noci –, nebylo nesnadné pochopit, proč vojín Bamza, jindy lempl, tak horlivě dbá na dodržení večerní toalety. Plnil svou povinnost konečně také proto nadmíru svědomitě (a stejně svědomitě ji plnili i&#160;všichni ostatní vyváděči), protože nevypočitatelný vojenský osud mohl dnešnímu vyváděči již zítra přiřknout některou z&#160;cel za místo nočního odpočinku.</p>
			<p class="MLP-text">Ze dveří kobek se vyhrnul hlučný a&#160;radostný dav a&#160;rukama si přidržoval kalhoty zbavené opasků. Tu a&#160;tam se šoural i&#160;některý příslušník mechanizovaného pěšího pluku, obutého dosud ve šněrovací boty, a&#160;vlekl za sebou nohy v&#160;těžkých bagančatech bez šněrovadel. Společnost, oděná plandajícími blůzami bez opasků a&#160;připravená tak ostražitě o&#160;jakoukoliv možnost vykonat na sobě sebevraždu oběšením, vecpala se za hlasitého křiku do místnůstky pro lidskou potřebu. Ti, kdož se tam nevešli, vyhrnuli se na schodiště před vchodem, vytáhli z&#160;tajných úkrytů poschovávané cigarety a&#160;dovolili službu konajícímu strážnému, aby jim dal oheň. Strážný toto vytržení z&#160;dvouhodinové nudy přijal s&#160;povděkem; přemístil ostře nabitý samopal z&#160;předepsané pohotovostní polohy na břiše do zakázané odpočinkové polohy na záda, a&#160;opatrně se rozhlédnuv zapálil si taky.</p>
			<p class="MLP-text">Na schodišti se objevil i&#160;službu konající velitel vězeňské stráže, podporučík základní služby Malina.</p>
			<p class="MLP-text">V&#160;měsíčním svitu, jenž se lil na nízké průčelí budovy z&#160;červených cihel, ztemněly mu nadouvané ruměné tváře. Proti předpisům se dostavil bez čepice. Na znamení svého poměru k&#160;uvězněnému mužstvu a&#160;poddůstojníkům vytáhl cigaretové pouzdro, nabídl kolem a&#160;pak si připálil od vojína Nágy Sándora, brance cikánské národnosti, který si zde odpykával dvacátý třetí trest své prezenční služby.</p>
			<p class="MLP-text">Sándor Nágy ihned zapředl rozhovor:</p>
			<p class="MLP-text">„Tak čo, súdruh podporučík, za koľko?“</p>
			<p class="MLP-text">„Za pár,“ odpověděl podporučík a&#160;spokojeně se usmál.</p>
			<p class="MLP-text">„Vy ste šťastlivý, súdruh podporučík,“ vzdychl Nágy. Podporučík, který dobře neznal vojenskou kariéru vojína Nágyho, řekl:</p>
			<p class="MLP-text">„No však vy taky za pár, ne?“</p>
			<p class="MLP-text">Sándor Nágy zkrabatil obličej a&#160;pomalu, s&#160;výrazem zoufalství, mávl rukou.</p>
			<p class="MLP-text">„Joj María, pekných pár!“ zvolal nešťastně. „Tí psí synovia mi to zrátajú!“</p>
			<p class="MLP-text">Několik vězňů se posupně zasmálo.</p>
			<p class="MLP-text">„Co ste proved?“ zeptal se podporučík Malina.</p>
			<p class="MLP-text">„Nič som nevykonal,“ pravil uraženě Nágy. „Písal mi kamarát, že sa mi žena spúšťa. Tak som si zašiel na kontrolu.“</p>
			<p class="MLP-text">„Bez dovolenky.“</p>
			<p class="MLP-text">„Pravdaže bez dovolenky,“ přisvědčil Nágy. „Viete, súdruh podporučík, mňa pochytila taká žiarlivosť, že som musel hneď odísť. Nemohol som čakať, až mi súdruh kapitán dajú dovolenku.“</p>
			<p class="MLP-text">„A&#160;dlouho ste kontroloval?“</p>
			<p class="MLP-text">„Veru, dlho, súdruh podporučík,“ zahořekoval Nágy. „Prídem domov, ženy doma nebolo. Je vraj u&#160;Erdéssyov, hovoria mi mama. Idem teda tam. Prídem, strýko Kolman sedí v&#160;izbe a&#160;ženy niet. Vravím: Strýko Kolman, kde mi je žena? Čo ja viem? hovorí strýko. Máš si ju lepšie strážiť, Sándor. Však rozprávajú v&#160;rádiu, že ste na vojně, abyste strážili svoje ženy a&#160;deti. Tak len stráž, stráž a&#160;mňa neotravuj! To ma nasralo, a&#160;ako som bol vo vare, dal som strýkovi do zubov a&#160;strýko mi to v&#160;tu chvíľu vráti. Tu sa zkadiaľsi hrabe Ištván, bratranec, a&#160;na mňa. Aj jemu dám po papuli, zuby len tak lietajú. A&#160;vtedy Ištván začne zavýjať a&#160;revať, až pribehnú Lájoš a&#160;Ferenc, obaja bratranci, a&#160;na mňa, a&#160;tí štyria ma tak dokaličili, že som musel týždeň ležať v&#160;Banskej Bystrici v&#160;špitáli. Tam ma aj lapili.“</p>
			<p class="MLP-text">„A&#160;kde byla žena?“ zeptal se podporučík.</p>
			<p class="MLP-text">„Ani sa nepýtajte, súdruh podporučík,“ mávl rukou Sándor. „Bola u&#160;tých druhých Erdéssyovcov, čo sú jej otca sestry manžela bratranca môjho strýka, od nevesty manžela mojej sestry.“</p>
			<p class="MLP-text">Sándor si odplivl přes betonový dvoreček doprostřed kulatého obrazu nerozeznatelného hodnostáře, sestaveného z&#160;barevných kamínků. Vězňové se znovu posupně zasmáli. Z&#160;šera chodby vylezl vojín Bamza a&#160;zachřestil klíči.</p>
			<p class="MLP-text">„Pánové, bacha!“ pravil. „Bude sranda!“</p>
			<p class="MLP-text">„Sranda?“ ozval se skepticky otrávený vězeň s&#160;hustým strniskem, který se rozvaloval přímo na schodech.</p>
			<p class="MLP-text">„Nechal sem Micku zamknutou,“ řekl Bamza. „Dávejte majzla!“</p>
			<p class="MLP-text">Všichni ztichli. Do ticha zaznělo chrápání nějakého strážného ze služební místnosti a&#160;slaboučké pleskání karet, svědčící o&#160;tom, že i&#160;uvnitř strážnice se porušují řády. Jinak tu bylo dokonalé ticho, podložené slaboučkým šuměním babího léta. Přerušilo je zavrzání židle a&#160;kroky okovaných bot. Ve dveřích místnosti velitele stráže se objevil rotný Smiřický s&#160;povoleným opaskem, který mu parabola v&#160;odřeném pouzdře stahovala až pod břicho. Nezvyklý klid ho vyrušil z&#160;dřímoty, do níž se nořil ve funkci vyváděče vězňů.</p>
			<p class="MLP-text">„Co je?“ zeptal se, když spatřil kroužek soustředěně naslouchající ve dveřích věznice.</p>
			<p class="MLP-text">„Buď zticha!“ okřikl ho jeho podřízený vojín Bamza. „Poslouchej Micku!“</p>
			<p class="MLP-text">Rotný sice nepochopil, ale opřel se poslušně o&#160;rám dveří, dal si ruce do kapes a&#160;nohu přes nohu. Z&#160;nitra věznice se najednou jako na poplach ozvaly prudké rány na zamčené dveře. Bamza se zašklebil, ale nepohnul se. Rány se znovu rozbušily a&#160;do ztemnělé chodby pronikl vysoký, nikoli nepříjemný ženský hlas:</p>
			<p class="MLP-text">„Hej! Otevřte, lemouni! Pusťte mě!“</p>
			<p class="MLP-text">Bamza zrudl námahou potlačovaného smíchu. Sándor Nágy se plácl do stehen. Ženský hlásek za dveřmi povykoval dál: „Otevřte, kluci! Rychle! Otevřít! Otevřííít!“</p>
			<p class="MLP-text">Bamza si musel nacpat do úst špinavý khaki kapesník. Hlásek se dal do vyhrožování:</p>
			<p class="MLP-text">„Blbci! Mně je to jedno, jestli nevotevřete. Budete si to utírat sami, pamatujte si!“</p>
			<p class="MLP-text">„Pánové, votevřte,“ pravil starostlivým hlasem podporučík Malina.</p>
			<p class="MLP-text">„Jestli nevotevřete, než napočítám dvacet, tak si připravte hadr a&#160;kbelík!“ hrozila vězeňkyně. Bamza se zvedl, aby vykonal rozkaz podporučíka Maliny. Ale Sándor Nágy ho zadržel.</p>
			<p class="MLP-text">„Čakajte, súdruh podporučík!“ zašeptal vzrušeně, osvícen myšlenkou. „Chlápci! Choďte!“</p>
			<p class="MLP-text">Vězňové se srotili kolem něho. Horlivě jim něco vysvětloval.</p>
			<p class="MLP-text">Rotný nezaslechl co. Potom Nágyho hlas, zajíkající se smíchem, zesílil a&#160;rotný porozuměl slovům: „A&#160;ja si to vezmem na povel!“</p>
			<p class="MLP-text">Rozřehtaná skupinka se rychle nacpala do chodby. Za zamčenými dveřmi cely hlásek počítal. Vězňové se rozestavili po obou stranách chodby do špalíru. Jím prošel vojín Bamza, chrastě klíči, a&#160;odemkl celu, v&#160;níž neviditelná dívka zatím dopočítala do dvaceti a&#160;začala klást další ultimátum. Bamza otevřel, hluboce se uklonil a&#160;řekl:</p>
			<p class="MLP-text">„Má služba, milospani.“</p>
			<p class="MLP-text">Ve dveřích se objevila štíhlá dívka v&#160;zelených teplákách s&#160;keckami na nohou. Vypadala jako basketbalová reprezentantka. Pohodila hezkou hlavou a&#160;vyplázla na Bamzu jazyk. Vtom zazněl hromový hlas Sándora Nágyho:</p>
			<p class="MLP-text">„Pazor!“</p>
			<p class="MLP-text">Špalír strnul a&#160;vypnul prsa. Dívka se ušklíbla a&#160;vyplázla jazyk na Sándora Nágyho. Nágy vydal nový povel:</p>
			<p class="MLP-text">„K&#160;poctě zbraň!“</p>
			<p class="MLP-text">Dvaačtyřicet vězňů vytáhlo na ten povel z&#160;rozepjatých poklopců pohlavní údy a&#160;přidrželo je do uličky. Četařka z&#160;povolání Marie Babinčáková, zvaná Mici, zdvihla bradu a&#160;prošla hrdě špalírem až k&#160;toaletě. Většina údů zareagovala na její zadeček v&#160;zelených teplákách. Ve dveřích ústraní se četařka otočila a&#160;řekla:</p>
			<p class="MLP-text">„Pánové, můžete si dát k&#160;noze zbraň. Stejně to máte kořistnej materiál.“</p>
			<p class="MLP-text">Otočila se a&#160;zmizela na toaletě. Trestanci se opět rozřehtali. „Joj María!“ bylo slyšet Sándora Nágyho. „Tá ale má hubu rozstrihnutú!“</p>
			<p class="MLP-text">„Tak zalehnout, pánové!“ ujal se Bamza chraplavě funkce. „Večerka!“ Dav vězňů se za veselého hovoru začal rozcházet po celách. Brzy zaskřípěly pryčny a&#160;hlasy pomalu utichaly. Rotný se odlepil od dveří a&#160;pustil se na obhlídku. Prošel kolem otevřené mříže a&#160;nahlédl do první cely zleva. Byla to velká místnost s&#160;dřevěnou pryčnou podél celé stěny, na níž se dvacet vězňů snažilo složit kostru do polohy co nejpohodlnější. Pryčna vrzala a&#160;místností vanul pach mršiny a&#160;lidských těl. Rotný šel dál. Vedle velké cely pro vězně po službě se táhla řada kobek o&#160;dvou kavalcích, určená provinilcům, kteří měli ostré. Na konci chodby bylo několik ajnclíků. Na druhé straně zamykal zatím Bamza dveře. Hluk a&#160;hlasy se rychle ztišily. Rotný se vrátil k&#160;mříži, počkal, až Bamza zamkne všechny cely, a&#160;pak od něho přijal klíče.</p>
			<p class="MLP-text">„Tak du chrápat,“ řekl Bamza. „Ne abys mě vzbudil dřív než ve čtvrt na tři.“</p>
			<p class="MLP-text">„Neboj,“ řekl rotný. Bamza zmizel v&#160;místnosti vyváděčů a&#160;rotný se opřel o&#160;mříž. Vzdychl a&#160;dal se do neplodného přemýšlení, jak je to všechno blbé, že zrovna když tohle končí, tamto začíná, a&#160;přestože to začíná, vyvine on ráno zcela určitě všechno úsilí, aby se na neděli dostal do Prahy k&#160;Lizetce, neboť železný enpor Pinkas, oznámila mu Janinka, stráví zítra toho roku už třetí víkend s&#160;rodinou. Jsem děvka, pomyslel si, a&#160;ty dvě dívky jsou taky děvky, každá jinak, ale obě. Jsme všichni děvky. Republika děvek, pomyslel si, zvrátil hlavu nazad a&#160;zadíval se na šedivou holou chodbu, na obdélník dveří a&#160;na postavu podporučíka Maliny, rýsující se mezi nimi na pozadí hvězdnaté oblohy a&#160;kývajících se větví.</p>
			<p class="MLP-text">Z&#160;toalety vyšla četařka Mici Babinčáková, blížila se chodbou v&#160;zelených teplákách, udělal jí místo a&#160;šel za ní k&#160;její cele. Před ní se otočila.</p>
			<p class="MLP-text">„Zamknete mě, soudruhu rotný?“</p>
			<p class="MLP-text">„Rozkaz, soudružko.“</p>
			<p class="MLP-text">„Ale já jsem nerada zamčená.“</p>
			<p class="MLP-text">„Já vás taky nerad zamykám. Ale&#160;–“ ušklíbl se, „– máme to za pár, to víte.“</p>
			<p class="MLP-text">„Já vim,“ ušklíbla se taky. „Tak to s&#160;váma asi nic neni. Dobrou noc!“ a&#160;zabouchla mu sama dveře své cely před nosem. Otočil se a&#160;šel si sednout do místnosti velitele stráže, kde hořelo světlo. Tam už seděl podporučík Malina a&#160;oči jako pomněnky poulil na rotného.</p>
			<p class="MLP-text">„Zamk ste všechno?“</p>
			<p class="MLP-text">„Jo,“ řekl rotný a&#160;usedl ke stolu. Na něm ležely tři neumyté esšálky se zbytky večeře, dva esšálky s&#160;kafem, půl bochníku chleba, nakousnutý salám a&#160;tři kousky ušpiněného špeku. Válelo se to bez ladu a&#160;skladu po celé ploše stolu a&#160;mezi tím kniha <span class="MLP-znak-kurziva-11b">Udatný Čurgali</span>, opatřená razítkem posádkové knihovny, a&#160;kniha <span class="MLP-znak-kurziva-11b">Stambul Train</span>, značně ohmataná, kterou si rotný vypůjčil do služby od komisaře FO svobodníka dr. Mlejnka, dosti bigotního katolíka.</p>
			<p class="MLP-text">Rotný vytáhl z&#160;kapsy na stehně zmačkaný dopis, otevřel jej a&#160;položil před sebe na stůl.</p>
			<p class="MLP-text">„Dnes je to dobrý,“ ozval se zamyšleně podporučík Malina. „Posádkovýho má Kámen, ten se na to, počítám, asi vysere.“</p>
			<p class="MLP-text">„To je jasný,“ přisvědčil rotný. „Budeme mít klidnou službu.“</p>
			<p class="MLP-text">„Taky myslim,“ pravil podporučík, zdvihl esšálek s&#160;kafem, napil se, postavil ho zpátky na stůl a&#160;otřel si ústa rukávem.</p>
			<p class="MLP-text">„Jo,“ řekl rozšafně. „Já&#160;– si vodskočim, víte?“</p>
			<p class="MLP-text">„Dobrý,“ kývl rotný. Modré podporučíkovy oči na něm spočinuly s&#160;důvěrou.</p>
			<p class="MLP-text">„Dyby Kámen náhodou přišel,“ pokračoval mírný důstojník, „tak mu řekněte, že sem venku a&#160;kontroluju stráže, jo? Von se na to stejně vysere.“</p>
			<p class="MLP-text">„Dobrý,“ opakoval rotný. „Zařídim.“</p>
			<p class="MLP-text">„Jo.“ Podporučík pohlédl tupě na podlahu. Pak se k&#160;rotnému opět zdvihly modré oči.</p>
			<p class="MLP-text">„Tak já du,“ pravil podporučík.</p>
			<p class="MLP-text">„Klidně. Klidně děte.“</p>
			<p class="MLP-text">„Jo.“</p>
			<p class="MLP-text">Podporučík vstal, protáhl se, chvíli nerozhodně postál a&#160;těkal modrýma očima po stěnách. A&#160;ještě jednou opakoval:</p>
			<p class="MLP-text">„Tak já du.“</p>
			<p class="MLP-text">„Dobrý,“ řekl rotný. „Dobrou noc.“</p>
			<p class="MLP-text">„Tak jo,“ pravil podporučík. „Tak du,“ hnul se, ale hned zas zůstal stát na místě. Co váháš? pomyslil si rotný. Je vyčuraná, už na tebe čeká. Modrooký lampasák si odkašlal. „Jo,“ řekl už mezi dveřmi, a&#160;vtom se rotnému rozsvítilo. Zastyděl se, že diskrétnímu záletníkovi připravil zapomnětlivostí trapnou chvilku, a&#160;vyskočil.</p>
			<p class="MLP-text">„Promiňte, soudruhu podporučíku!“ Rychle vyšel na chodbu, kráčel spěšně k&#160;mříži, odemkl ji, slyšel, jak podporučík těžce dusá za ním. Došli k&#160;cele, rotný odemkl a&#160;nakoukl dovnitř. Nic se tam nepohnulo. Podporučík se protáhl dveřmi.</p>
			<p class="MLP-text">„Jo,“ pravil ještě z&#160;temnoty. „Zamkněte mě a&#160;přiďte pro mě, až bude čas k&#160;střídání. Dyby někdo přišel, tak že kontroluju stráže. Abysme z&#160;toho neměli průser.“</p>
			<p class="MLP-text">„Dobrý,“ řekl rotný. „Veselou zábavu.“</p>
			<p class="MLP-text">„Děkujem, soudruhu rotný,“ ozvala se ze tmy dívka.</p>
			<p class="MLP-text--0-12">Rotný do té tmy mrkl a&#160;pak se vrátil do místnosti velitele stráže, posadil se ke stolu a&#160;zadíval se na dopis. Byl od sestřenice Aleny, herečky, jež nedávno proslula jako představitelka něžné údernice v&#160;dramatu (a stejnojmenném filmu) <span class="MLP-znak-kurziva-11b">Kozí bobky</span> a&#160;která mu měla opatřit místo v&#160;Praze. Dopis zněl:</p>
			<p class="MLP-dopis--I">Milý bratránku,</p>
			<p class="MLP-dopis--I">všechno jsem zařídila, můžeš hned nastoupit. Těším se na Tebe a&#160;jsem zvědavá, jak Ti sluší uniforma. Vidíš, za celé ty dva roky ses ani jednou nepřišel podívat&#160;– ani do divadla. Alenku znáš, jenom když ji potřebuješ. Ale já to chápu&#160;– Radlice jsou pěkný kousek od Dejvic a&#160;vojáček to všechno nepostihne, že? Pozdravuje Tě můj manžel a&#160;soudruh Robert Neumann.</p>
			<p class="MLP-dopis--I">Až přijedeš do Prahy, objev se aspoň v&#160;divadle!</p>
			<p class="MLP-dopis--I">Tvoje sestřenice</p>
			<p class="MLP-dopis-podpis--I para-style-override-3">Alena</p>
			<p class="MLP-text">Potvora, pomyslel si. Kde to asi všechno vyčenichala? To je záhada. Ale Praha je vesnice a&#160;na člověka všechno praskne. Zavzpomínal na teplé, blikající hvězdy nad radlickým kopcem, potom na stejně teplé, stejně blikající hvězdy nad tankodromem a&#160;vnitřnímu, snícímu zraku se zjevila smutňoučká sladká tvář, na chvilku ji vystřídaly baziliščí oči dívky zvané Lizeta, ale zase se vrátila. Jestlipak, pomyslil si a&#160;zamrazilo ho, tohle taky praskne? Potom bych si ji musel vzít. Žádnou buržoazní dívku. Janinku. Docela se mu zachtělo manželství s&#160;Janinkou. Byli bysme v&#160;Praze. Jenže jaká by asi byla v&#160;Praze? Už by to nebylo zakázané ovoce. Už by tu nebyl tvrdý, rozlícený muž, jenž vlastní služební pistoli a&#160;může se vždycky každou chvíli vrátit, to se nedá nikdy vyloučit. Možná že Janinka by nebyla tak docela Janinka bez toho mstitele, drkotajícího rozježděnými vojenskými cestami v&#160;obrněném autíčku, zatímco úlisný roťák&#160;– vzal to čert! Kdoví. Složil dopis, ucítil pistoli v&#160;pouzdře na zadnici, znova se zasnil.</p>
			<p class="MLP-text">Venku před věznicí pomalu, stejnoměrně cvakal strážný okovanými botami na betonovém dvorečku. Vězení šumělo tichou hudbou lidského oddychování. Všichni spí, zameditoval rotný, a&#160;zdají se jim sny o&#160;autech, motocyklech, o&#160;dívkách, o&#160;cestách pryč, domů, do světa. Podporučík Malina právě asi vystřikuje mikroskopické nositele růžolících, modrookých vlastností budoucích Malinů do prezervativu v&#160;lůně četařčině, jestli je vůbec tak opatrný. Železný enpor Pinkas se asi, poprvé po dlouhé době, chystá k&#160;manželským povinnostem, protože má zítra volno. Kapitán Matka má asi něco dělat, ale asi chrápe. Janinka leží v&#160;posteli a&#160;dívá se na hvězdy nad tankodromem a&#160;myslí na mě, doufám, myslí na mě&#160;– Lizetka se válí s&#160;některým ze svých milenců, kterým nedovoluje víc než neslušné dotyky&#160;– a&#160;já se jí na to&#160;– rotný zazíval, protáhl se. Opasek ho škrtil, odepjal ho a&#160;položil ho i&#160;s&#160;revolverem na stůl. Do myšlenek se mu začaly mísit neurčité, zmatené děje snu. Klímal, chvílemi se přemáhal, otevíral násilím víčka, ale hned zas podléhal nudě, únavě, nespokojenosti, která instinktivně přivolávala spánek.</p>
			<p class="MLP-text">A&#160;najednou sebou prudce škubl. Zazdálo se mu, že strážný venku pískl. Projelo mu to ostře celým tělem, nevěděl, jestli to je skutečnost, nebo nervózní sen. Ale to už slyšel na chodbě rázné, rychlé krůčky. Vyskočil, sáhl po revolveru, chtěl si rychle připnout opasek, jenže rozespalé ruce ho neposlouchaly. A&#160;tak stál u&#160;stolu, mírně rozkročen, s&#160;obličejem skloněným k&#160;břichu, na němž se marně pokoušel zaklesnout hák řemenu do přezky se lvem, když se dveře místnosti prudce rozlétly a&#160;v&#160;nich se objevil major Borovička, zvaný Malinkatej ďábel.</p>
			<p class="MLP-text">Rotný se bleskurychle vztyčil, levou rukou si přidržel pásek na břiše, pravou kvapně zdvihl, aby zasalutoval. Uvědomil si však, že čepici nechal na stole, připažil tedy a&#160;pohlédl pevně od oček Malinkatého ďábla. Ďábel zaujal postoj uraženého božstva. Rozkročil se v&#160;nepatrných rajtkách, založil ruce v&#160;bok a&#160;vlil do pohledu nejkoncentrovanější směs výhrůžné nenávisti, jakou byl schopen znázornit.</p>
			<p class="MLP-text">„Soudruhu majore,“ oznámil mu rotný slavnostně, levou rukou si stále přidržuje pásek, „po dobu mé služby v&#160;posádkovém vězení se nic zvláštního nestalo. Počet vězňů čtyřicet dva. Vězňové se nacházejí při nočním odpočinku. Vyváděč vězňů, rotný Smiřický.“</p>
			<p class="MLP-text">Zmlkl a&#160;stál v&#160;pozoru. Majorek se mu směrem vzhůru zavrtával do očí a&#160;rovněž mlčel. V&#160;tichu rotný zaslechl, jak se Bamza vedle hrabe z&#160;kavalce. A&#160;Ďábel spustil:</p>
			<p class="MLP-text">„Soudruhu rotný, jaké jsou povinnosti vyváděče vězňů?“</p>
			<p class="MLP-text">Rotný si ovšem nemohl vzpomenout. Nepamatoval se, že by někdy něco četl o&#160;vyváděčových povinnostech. Řekl proto jen to, co bylo zřejmé:</p>
			<p class="MLP-text">„Vyváděč vězňů dozírá na pořádek ve vězení, otvírá a&#160;zavírá cely, dbá, aby vězňové byli vyváděni na práce, kontroluje jejich počet, dbá, aby ve vězení nekouřili a&#160;nevlastnili předměty, kterými by se mohli zranit. Dbá&#160;– dbá, aby dodržovali&#160;–“</p>
			<p class="MLP-text">„Smí vyváděč vězňů během služby odložit zbraň?“ přerušil ho chladně Ďábel.</p>
			<p class="MLP-text">„Nesmí.“</p>
			<p class="MLP-text">„Jednal jste podle toho?“</p>
			<p class="MLP-text">„Nejednal,“ připustil rotný.</p>
			<p class="MLP-text">„Jak je to možné?“ otázal se Ďábel.</p>
			<p class="MLP-text">Rotný mlčel.</p>
			<p class="MLP-text">„Jak je to možné, soudruhu rotný?“ opakoval Ďábel. Na to ovšem nebylo odpovědi, protože na porušení řádu nebylo omluvy. Nač si tedy vymýšlet nějakou polehčující okolnost, která stejně nic nepolehčí, pomyslil si rotný. Houby. Vzal ho ďas.</p>
			<p class="MLP-text">„Udělal jsem to z&#160;nedbalosti a&#160;lehkomyslnosti,“ pravil s&#160;přesvědčením. Majorkovi, kterému tím vzal vítr z&#160;plachet, se nadmuly tváře a&#160;trošku mu v&#160;nich zacukalo.</p>
			<p class="MLP-text">„Nu což,“ řekl po chvilce. „Aspoň se přiznáte. Ale to ovšem vaši nedbalost, lehkomyslnost a&#160;neznalost řádů neomlouvá. Kde máte pomocníka?“</p>
			<p class="MLP-text">„Spí.“</p>
			<p class="MLP-text">„Vzbuďte ho!“</p>
			<p class="MLP-text">Rotný se otočil a&#160;podařilo se mu zapnout opasek. Otevřel dveře a&#160;odhalil tak Bamzu, stojícího u&#160;kavalce a&#160;tvářícího se zpupně.</p>
			<p class="MLP-text">„Soudruhu vojíne, ke mně,“ vybídl ho. Bamza se hnul, prošel dveřmi, postavil se před majora a&#160;řekl hrubým, oplzle chraptivým hlasem:</p>
			<p class="MLP-text">„Pomocník vyváděče vězňů, vojín Bamza.“</p>
			<p class="MLP-text">Ďábel si ho změřil. Pravil studeně:</p>
			<p class="MLP-text">„Kolik máte stav vězňů?“</p>
			<p class="MLP-text">Bamza zaváhal, zamračil se a&#160;zasípal co nejrychleji:</p>
			<p class="MLP-text">„Čtyřicet pět.“</p>
			<p class="MLP-text">„Ukažte mi hlášení,“ poručil major. Zatímco zkoumal papír, který mu podali, přemýšlel rotný, co bude s&#160;Malinou. Dostal z&#160;toho strach. Může to znamenat pěknou basu a&#160;podstatný odklad civilu. Kupodivu, to pomyšlení ho rázem strachu zbavilo. Znamenalo by to odklad civilu, a&#160;tedy také odklad nástupu odpovědnosti, odklad práce, prodloužení romance s&#160;Janinkou. Ta holka má na mě dobrý vliv, pomyslil si. Stává se ze mě z&#160;posery hrdina. Asi si ji vemu. Jestli mě Pinkas nezastřelí. Ani z&#160;toho neměl strach. Úplně klidně se zadíval na Malinkatého ďábla, jenž se pečlivě připravoval k&#160;rozzuření.</p>
			<p class="MLP-text">„Podle hlášení,“ oslovil ledově rotného, „máte tu přesně jednačtyřicet vězňů, soudruhu rotný. Jak je to možné?“</p>
			<p class="MLP-text">„To je tak správně, soudruhu majore.“</p>
			<p class="MLP-text">„Tak jak je možné, že jste říkal čtyřicet pět?“</p>
			<p class="MLP-text">„Zmýlil jsem se, soudruhu majore.“</p>
			<p class="MLP-text">„Jak je to možné?“</p>
			<p class="MLP-text">„Zapomněl jsem přesný stav.“</p>
			<p class="MLP-text">„Jak je to možné?“</p>
			<p class="MLP-text">Majorův kolovrátek rotného dopálil. Odvětil ironicky, ale Ďábel si ironie nepovšiml:</p>
			<p class="MLP-text">„Nedbalostí jsem neprostudoval hlášení.“</p>
			<p class="MLP-text">Jestli ještě jednou řekne…</p>
			<p class="MLP-text">Ale Ďábel se otočil k&#160;Bamzovi.</p>
			<p class="MLP-text">„Vy jste řekl čtyřicet pět. Jak je to možné?“</p>
			<p class="MLP-text">Bamza se zachmuřil.</p>
			<p class="MLP-text">„Jak je to možné?“</p>
			<p class="MLP-text">„Já sem myslel, že jich tolik je.“</p>
			<p class="MLP-text">„Jak je to možné?“</p>
			<p class="MLP-text">„Mám špatnou paměť. Nic si nepamatuju,“ zachroptěl Bamza a&#160;mračil se skoro jako Ďábel. Na tohle univerzální otázka neplatila. Řády nepřikazovaly, že by vojín byl povinen nebýt blbem. Byla to záchrana všech vojáků&#160;– kromě nešťastníků s&#160;akademickým titulem, kteří si útěk do blbosti nemohli dovolit. Ďábel odfrkl a&#160;otočil se opět na rotného. A&#160;položil otázku, na kterou rotný čekal:</p>
			<p class="MLP-text">„Kde je velitel stráže?“</p>
			<p class="MLP-text">A&#160;je zle! Rotný odpověděl podle podporučíkova rozkazu, ale s&#160;minimem naděje, že mu na to Ďábel naletí:</p>
			<p class="MLP-text">„Nachází se na kontrole stráží, soudruhu majore.“</p>
			<p class="MLP-text">„Nu což,“ pravil Borovička pa rusky. „Ukažte mi vězení.“ </p>
			<p class="MLP-text">Rotný sebral klíče a&#160;vykročil chodbou k&#160;mříži. Svítilo tam kalné světlo podle předpisu a&#160;kroky strážného na betonovém dvorku zněly rázněji, ostražitěji. Ve vězení je všechno celkem v&#160;pořádku, pomyslel si rotný. Až na tu jednu celu. Snad ho to přestane bavit dřív, než na ni dojde řada. Odemkl mříž, mříž zavrzala a&#160;majorek vťapkal dovnitř. Rotný zůstal stát.</p>
			<p class="MLP-text">„Ukažte mi mužstvo, které má po službě.“</p>
			<p class="MLP-text">Poslušně odemkl a&#160;rozsvítil. Ve velké místnosti leželo hustě vedle sebe naskládané potrestané mužstvo. Ostré světlo některé delikventy probudilo, ozvaly se hlasy pronášející „Kurva!“ a&#160;„Vole, zhasni!“, ale hned zas umlkly. Nějaký postrašený příslušník prvního ročníku vyskočil a&#160;zařval podle zvyku z&#160;ložnice:</p>
			<p class="MLP-text">„Vztyk!“</p>
			<p class="MLP-text">Hrstka potrestaných se napůl zvedla. Ostatní, mazáci a&#160;dubňáci, se tvářili, že spí. Snad je Ďábel původně ani neměl v&#160;úmyslu vzbudit. Ale tak zřejmý nedostatek strachu v&#160;jeho přítomnosti ho namíchl. Nařídil rotnému, aby v&#160;cele vyhlásil poplach, a&#160;potom provedl přísnou a&#160;katastrofální prohlídku. U&#160;šesti zločinců našel cigarety, u&#160;tří kapesní nože, u&#160;jednoho pečlivě vymalovaný diagram, na němž bylo v&#160;podobě cesty kolem světa naznačeno, kolik dní obtížné vojenské služby potrestaný už absolvoval a&#160;kolik na něho, podle jeho propočtu a&#160;naděje, ještě čeká. Ďábel zabavil také malou lahvičku rumu, několik prezervativů a&#160;čtyři ostré pistolové náboje. Všechno nařídil pečlivě sepsat. Rotnému bylo, jako by sepisoval svůj vlastní ortel smrti. Smrt se mu však opravdu jevila docela sladce.</p>
			<p class="MLP-text">Prohlédli ještě cely prostých a&#160;dvě cely zostřených. Inspekce těchto prostorů odhalila další balíčky nedovolených cigaret, zápisník popsaný verši choulostivého a&#160;protivojenského rázu, čtyři rodokapsy a&#160;kilový kus salámu. To vše bylo připsáno na účet vyváděče vězňů, ale to všechno bral rotný s&#160;lehkým srdcem. Neboť se nezadržitelně blížila daleko nejefektnější katastrofa. Stáli přede dveřmi ajnclíku, kde byla vězněna četařka z&#160;povolání Babinčáková.</p>
			<p class="MLP-text">„Kdo je vevnitř?“ zeptal se Ďábel.</p>
			<p class="MLP-text">„Četařka Babinčáková. Patnáct dní zostřené vězení.“</p>
			<p class="MLP-text">„Hm,“ pravil Ďábel. Zdálo se, že v&#160;něm nad vrozeným zájmem o&#160;pikantnosti zvítězí diskrétnost. Naneštěstí podporučík Malina, zabraný právě v&#160;činnost, již řády ve službě nepřipouštějí, netušil, co se děje venku. Za dveřmi zafuněl hluboký mužský bas. Ďábel bleskurychle zrudl.</p>
			<p class="MLP-text">„Otevřít!“ zamečel.</p>
			<p class="MLP-text">Rotný přistoupil ke dveřím a&#160;rezignovaně se probíral ve svazku klíčů. Nespěchal.</p>
			<p class="MLP-text">„Hoďte sebou!“</p>
			<p class="MLP-text">Osudný klíč byl nalezen, vsunut do zámku. Vevnitř sebou někdo prudce zazmítal, zapraštěl kavalec, ozvalo se potlačované vyjeknutí. Rotný ještě chvíli předstíral, že zámek nejde odemknout, aby podporučíkovi poskytl čas alespoň na nejnutnější úpravu situace. Ďábel se však nemohl dočkat: odstrčil rotného a&#160;odemkl sám. V&#160;záři nechráněné žárovky, kterou rozsvítil, objevila se stroze zařízená cela, v&#160;ní stál před kavalcem v&#160;pozoru růžolící podporučík Malina v&#160;rozepjaté blůze a&#160;v&#160;kalhotách s&#160;otevřeným poklopcem, bez čepice, bez revolveru, a&#160;poulil na Malinkatého ďábla pomněnkové oči. Za ním na kavalci ležela četařka Babinčáková a&#160;přikrývala si cudnost zmuchlanými zelenými tepláky.</p>
			<p class="MLP-text">Chvíli to všechno připomínalo nějaký živý obraz: Ďábel, obna­žená četařka, podporučík a&#160;bledý rotný v&#160;pozadí. Potom se však podporučík Malina, očividně zpitomělý strachem, vzpřímil do latě a&#160;zvučným hlasem se zahlásil:</p>
			<p class="MLP-text">„Soudruhu majore, po dobu mé služby ve vězení se nic zvláštního nestalo. Velitel stráže, podporučík Malina.“</p>
			<p class="MLP-text">„Vezměte si pistoli a&#160;pojďte se mnou,“ pravil ledově Ďábel. „Vy,“ obrátil se na četařku, která na kavalci zaujímala polohu ležící Venuše, „zůstaňte tady.“ A&#160;k&#160;rotnému: „Zamkněte celu!“</p>
			<p class="MLP-text">Rázně vyšel z&#160;kobky a&#160;kráčel břitce chodbou k&#160;místnosti velitele stráže. Rotný zamrkal na četařku, četařka se zamračila, ale neztratila natolik duchapřítomnost, aby na něho nevyplázla jazyk. Rotný sepjal ruce v&#160;němém gestu prosby za odpuštění a&#160;zamkl ji v&#160;cele. Viděl omámenou postavu podporučíka Maliny, jak se proti světlu potácí za Ďáblem a&#160;v&#160;jedné ruce se mu na řemeni bimbá služební revolver. Bamza, který stál vedle, se naklonil k&#160;rotnému a&#160;chraptivě zašeptal:</p>
			<p class="MLP-text">„Ten si to vodsere!“</p>
			<p class="MLP-text">„My taky, vole!“ řekl rotný tiše a&#160;vyrazil za podporučíkem. Slyšel ještě, jak za ním Bamza sípavě šeptá:</p>
			<p class="MLP-text">„My vo ničom nevíme. Von šel kontrolovat strážný, ne?“</p>
			<p class="MLP-text">„A&#160;kdo ho zamk?“ sykl rotný a&#160;zavřel mříž.</p>
			<p class="MLP-text">„Kurva, to je fakt,“ pravil udiveně Bamza. Oba vstoupili do míst­nosti velitele stráže. Přišli právě v&#160;okamžiku, kdy si Malinkatý ďábel hodlal efektně sednout na stůl. Vyzdvihl zadnici a&#160;zahmatal jí po hraně stolu, ale nahoru nedosáhl. Stoupl si na špičky a&#160;vrtěl zadnicí do výše. Marně. To ho rozběsnilo, ale nebylo to obvyklé rozběsnění, které by pociťoval jako požitek. Zrudl, sedl si na židli a&#160;bylo vidět, že lační po krvi. Boubelatý podporučík stál před ním v&#160;pozoru a&#160;ani se nehýbal. Neodvážil se ani zapnout si blůzu nebo zavřít poklopec, ani se neopásal služební pistolí. Jenom vyvaloval oči a&#160;po čele mu klouzaly malé, mastné kapičky potu. Rotný zůstal stát stranou. Ďábel jezdil pohledem z&#160;jednoho na druhého a&#160;pak nařídil rotnému: „Pošlete pomocníka pryč!“</p>
			<p class="MLP-text">To se, podle řádů, dalo interpretovat jednoznačně. Důstojníku a&#160;poddůstojníku bude v&#160;nepřítomnosti mužstva uděleno to, čemu se v&#160;té vojenské bibli eufemicky říká „ústní důtka“. Rotný se otočil k&#160;Bamzovi a&#160;pravil:</p>
			<p class="MLP-text">„Di vedle.“</p>
			<p class="MLP-text">„Zpět!“ zaječel major.</p>
			<p class="MLP-text">„Provedu,“ pravil rotný a&#160;postavil se čelem k&#160;Ďáblovi.</p>
			<p class="MLP-text">„Vy nevíte, jak se dává rozkaz, soudruhu rotný?“</p>
			<p class="MLP-text">„Vím, soudruhu majore.“</p>
			<p class="MLP-text">„Tak proč to neuděláte?“</p>
			<p class="MLP-text">Rotný mlčel.</p>
			<p class="MLP-text">„Jak je to možné?“</p>
			<p class="MLP-text">Ty vole, pomyslel si rotný a&#160;s&#160;odporem pronesl jedinou možnou větu:</p>
			<p class="MLP-text">„Soudruhu majore, dovolte mi vydat rozkaz vojínu Bamzovi.“</p>
			<p class="MLP-text">„Proveďte!“</p>
			<p class="MLP-text">„Soudruhu vojíne,“ řekl rotný s&#160;teatrální přísností, „odebeřte se do vedlejší místnosti!“</p>
			<p class="MLP-text">Bamza se zachmuřil a&#160;chraplavě sípl:</p>
			<p class="MLP-text">„Provedu.“</p>
			<p class="MLP-text">Otočil se a&#160;chtěl odejít. Ale Ďábel zařval:</p>
			<p class="MLP-text">„Zpět!“</p>
			<p class="MLP-text">Bamza se obrátil. Zamračil se na Ďábla. Ďábel zamečel:</p>
			<p class="MLP-text">„Vy neumíte čelem vzad?“</p>
			<p class="MLP-text">„Umim,“ pravil Bamza vražedným tónem.</p>
			<p class="MLP-text">„Tak proč to neprovedete?“</p>
			<p class="MLP-text">Bamza se k&#160;vysvětlení neměl.</p>
			<p class="MLP-text">„Jak je to možné?“</p>
			<p class="MLP-text">Na Bamzově tváři se zračila touha použít některého ze slov oblíbených mezi vojáky základní služby.</p>
			<p class="MLP-text">S&#160;přemáháním se ovládal.</p>
			<p class="MLP-text">„Jak je to možné?“ stál na svém majorek.</p>
			<p class="MLP-text">„Provedu,“ řekl blbě Bamza.</p>
			<p class="MLP-text">Malinkatý ďábel zhnuseně zamečel:</p>
			<p class="MLP-text">„Odchod!“</p>
			<p class="MLP-text">Bamza cvakl podpatky a&#160;zmizel. V&#160;místnosti osaměli oba důstojníci a&#160;poddůstojník. Rozhostilo se ticho. Strážný na betonovém dvorku svědomitě kráčel.</p>
			<p class="MLP-text">Malinkatý ďábel dal se značným úsilím nohu přes nohu, až se mu rajtky nebezpečně napnuly přes přirození. Seděl, bubnoval prsty na desce stolu; v&#160;titěrné strůji, s&#160;filigránskými jezdeckými kalhotami, v&#160;upjaté uniformce vypadal jako nějaké zvrhlé dítě. Mopsličí obličejík se složil v&#160;masku přísné mužnosti a&#160;vojenské nevlídnosti. Malilinká očka sálala zlem a&#160;zlo se soustřeďovalo na nevinnou růžolící tvář podporučíka Maliny. Podporučík stál vedle rotného jako Lotova žena, neschopen pohybu, poulil oči a&#160;němě otevíral ústa.</p>
			<p class="MLP-text">„Soudruhu podporučíku,“ zahájil Ďábel udílení ústní důtky, „takhle si představujete plnění strážní služby?“</p>
			<p class="MLP-text">Dramatická pauza. Podporučík jen ještě více pootevřel ústa a&#160;vydal jakýsi zvuk, podobající se kříženci mezi krknutím a&#160;smrtelným zachroptěním. A&#160;zase ticho. Nad tichem se vznesla veleotázka:</p>
			<p class="MLP-text">„Jak je to možné?“</p>
			<p class="MLP-text">Rotný si všiml, že podporučík brunátní k&#160;mrtvičnatosti jeho věku nepřiměřené. Zdvihl se mu ohryzek, polkl a&#160;vydal opět onen podivný akustický projev konsternace. Majorek bubnoval prsty, za oknem bylo slyšet horlivý služební krok stráže. Rytmus cvakotu jeho podkov a&#160;rytmus majorkova bubnování nesouhlasily. Podporučík vydal nový zvuk. Ďábel přestal bubnovat, pak jednou čtyřmi prsty krátce zabubnul a&#160;potom, k&#160;velikému rotného potěšení, přizpůsobil rytmus svého bubnování krokům strážného. Zaznělo podivné, téměř černošské dueto. A&#160;Ďábel znova řekl:</p>
			<p class="MLP-text">„Jak je to možné?“</p>
			<p class="MLP-text">Podporučíkovi naběhly na čele žíly a&#160;nové kapky potu sklouzly na rozepjatou košili. Nešťastný důstojník sebral všechny síly a&#160;zachroptěl:</p>
			<p class="MLP-text">„Já nevím –“</p>
			<p class="MLP-text">„Cože?“ zakvičel nebezpečně Ďábel. „Ste snad náměsíčník? Nevíte, co se s&#160;vámi děje? Jak to, že opouštíte službu?“</p>
			<p class="MLP-text">Podporučík jenom znova zachroptěl.</p>
			<p class="MLP-text">„Ste náměsíčník?“</p>
			<p class="MLP-text">„Ne.“</p>
			<p class="MLP-text">„A&#160;jak je možné, že ste opustil službu?“</p>
			<p class="MLP-text">„Já nevím!“ Podporučíkův chropot zněl zoufale.</p>
			<p class="MLP-text">„Jak je to možné: Já nevím?!“</p>
			<p class="MLP-text">Ticho. Podporučík, temně rudý jako sklenice malaga, si odkašlal, ale vzmohl se jenom na nové:</p>
			<p class="MLP-text">„Já nevím.“</p>
			<p class="MLP-text">„Člověče, to ste důstojník? Neumíte mluvit? Neumíte se podívat následkům svých činů do očí? Co? Odpovězte!“</p>
			<p class="MLP-text">„Ano,“ řekl podporučík.</p>
			<p class="MLP-text">„Co ano? Umíte, nebo neumíte?“</p>
			<p class="MLP-text">„Ne.“</p>
			<p class="MLP-text">Majorek se rozzuřil.</p>
			<p class="MLP-text">„Tak ano, nebo ne?“</p>
			<p class="MLP-text">„Ano,“ hlesl podporučík, a&#160;pak, jako by se lekl, že odpověděl špatně, rychle dodal:</p>
			<p class="MLP-text">„Ne!“</p>
			<p class="MLP-text">„Člověče! Já vám tady nejsem pro legraci! Pamatujte si! Víte, co vás čeká? Víte, co jste vůbec proved? Nevíte?“</p>
			<p class="MLP-text">„Ano,“ řekl podporučík.</p>
			<p class="MLP-text">„Nevíte! Tak vy to nevíte!“</p>
			<p class="MLP-text">„Ne,“ pospíšil si podporučík; ani to nedořekl a&#160;už se rychle opra­vil:</p>
			<p class="MLP-text">„Ano!“</p>
			<p class="MLP-text">„Co?!“</p>
			<p class="MLP-text">Ďáblovi přeskočil hlásek.</p>
			<p class="MLP-text">„Ne!“ vyrazil ze sebe s&#160;úzkostí podporučík Malina. Majorek se chystal znovu zařvat, pak si ale sundal čepici a&#160;položil ji na stůl.</p>
			<p class="MLP-text">„Člověče, ste blázen nebo co?“</p>
			<p class="MLP-text">„Ne!“ ujistil ho kvapně podporučík.</p>
			<p class="MLP-text">Ďábel poskočil.</p>
			<p class="MLP-text">„Chlape, řekněte mi jasně, ste si vědom, co ste udělal, nebo si toho nejste vědom? Ano, nebo ne?“</p>
			<p class="MLP-text">„Ne! Teda ano!“</p>
			<p class="MLP-text">Podporučík byl už úplně zblblý a&#160;Ďábel se zhroutil. Vytáhl veliký khaki kapesník a&#160;otřel si čelo. Začal znovu, klidně, s&#160;přemáháním:</p>
			<p class="MLP-text">„Podívejte se, soudruhu podporučíku. Co vás přivedlo k&#160;tomu, že jste opustil službu. Odpovězte pomalu a&#160;klidně.“</p>
			<p class="MLP-text">„Ano,“ řekl podporučík Malina a&#160;polkl. Ďáblovi zacukalo v&#160;ksiftíku, ale počkal. Podporučík sbíral chvíli sílu k&#160;odpovědi. Odněkud z&#160;objemné hrudi to zachroptělo a&#160;s&#160;jistou námahou bylo možno rozeznat slova:</p>
			<p class="MLP-text">„Soudružka Babinčáková.“</p>
			<p class="MLP-text">„Tak,“ řekl majorek. „Tedy žena. Víte, co je největším nepřítelem vojáka, soudruhu?“</p>
			<p class="MLP-text">„Ne,“ vydechl podporučík.</p>
			<p class="MLP-text">„Ženy,“ pravil přísně a&#160;zkušeně majorek. „Nemyslím naše ženy doma, jejichž bezpečnost zde střežíme. Myslím jiné ženy.“</p>
			<p class="MLP-text">„Ano,“ pronesl podporučík chápavě.</p>
			<p class="MLP-text">„A&#160;víte jaké?“</p>
			<p class="MLP-text">„Ne.“</p>
			<p class="MLP-text">Ďábel se opět namíchl.</p>
			<p class="MLP-text">„Člověče, vždyť jste to sám teď poznal z&#160;vlastní zkušenosti!“</p>
			<p class="MLP-text">„Ano.“</p>
			<p class="MLP-text">„Tak proč říkáte ne? Copak jste to nepoznal?“</p>
			<p class="MLP-text">„Ne.“</p>
			<p class="MLP-text">„Nepoznal?“</p>
			<p class="MLP-text">„Ano!“</p>
			<p class="MLP-text">Majorek zasupěl, posadil si čepici zpátky na hlavu. Potom spustil přísným, kazatelským hlasem:</p>
			<p class="MLP-text">„Takové ženy vojáka obloudí. Otupují jeho bdělost. Olupují ho o&#160;ostražitost. Mají ho k&#160;tomu, aby zanedbával svoje povinnosti, aby vyzrazoval vojenská tajemství. Činí z&#160;vojáka, ať už vědomě, nebo nevědomě, vědomého nebo nevědomého agenta nepřítele, rozumíte? Totéž platí o&#160;četařce Babinčákové.“</p>
			<p class="MLP-text">„Ne!“ vyrazil podporučík. Intenzita jeho protestu Ďábla překvapila.</p>
			<p class="MLP-text">„Jak to, ne?“ pravil uraženě.</p>
			<p class="MLP-text">„Soudružka četařka&#160;– nechtěla&#160;–“</p>
			<p class="MLP-text">„Co nechtěla? Co ste s&#160;ní měl?“</p>
			<p class="MLP-text">Podporučík Malina zrudl téměř do černa, polkl a&#160;zachroptěl:</p>
			<p class="MLP-text">„Nechtěla, abych&#160;– vyzradil nějaký&#160;– tajemství. Ostražitost sem zanedbal, to&#160;– jo&#160;– ale ona chtěla&#160;– jen&#160;–“</p>
			<p class="MLP-text">Odmlčel se. Zápasil o&#160;slova.</p>
			<p class="MLP-text">„Co?“</p>
			<p class="MLP-text">„– jenom –“</p>
			<p class="MLP-text">„Co jenom? Odpovězte celou větou!“</p>
			<p class="MLP-text">Celou větou však podporučík neodpověděl. Zachroptěl něco, co znělo jako „vztyk“ nebo snad „styk“, a&#160;nesmírně stydlivě, sotva slyšitelně dodal něco, co se zvukově podobalo slovu „pohlavní“.</p>
			<p class="MLP-text">„A&#160;to říkáte tak klidně?“ zeptal se zeširoka Ďábel, jako by nevěřil vlastním uším. „Tomu říkáte konat službu velitele stráže? Víte vůbec, co je to zodpovědnost?“ A&#160;poněvadž podporučík chtěl něco říct, přerušil ho dřív, než ze sebe vypravil jedinou hlásku: „Mlčte! Ste výstražný příklad! Ale já vím, máte to za pár, myslíte si! Že ano? Ale to ste na omylu. Na strašnym omylu, soudruhu podporučíku! Za pár, ale za pár měsíců, soudruhu. Takovéhle věci se musí trestat přísně. To bysme měli za chvíli z&#160;armády noční podnik. Styďte se, soudruhu podporučíku!“</p>
			<p class="MLP-text">Ďábel vstal a&#160;tvářičky mu zrůžověly.</p>
			<p class="MLP-text">„Styďte se, vy, původem z&#160;dělnické třídy, která vás postavila na odpovědné místo, a&#160;takhle se chováte! To je neomluvitelné, soudruhu podporučíku. To je zrada na dělnické třídě, uvědomte si to! Uvědomujete si dosah svého hnusného, odporného, sprostého činu? Uvědomujete si, že tímhle důvěru dělnické třídy klamete? Že zasloužíte nejpřísnější trest?“</p>
			<p class="MLP-text">„Ano,“ hlesl podporučík. Byl to v&#160;civilu kuchař a&#160;původně doufal, že bude kuchařem i&#160;na vojně. Ale protože byl dobrý kuchař z&#160;kdysi nezaměstnané rodiny, dostal dobrý kádrový posudek. S&#160;dobrým kádrovým posudkem ho bylo na kuchaře škoda. Stal se velitelem tankové čety a&#160;v&#160;kantýně pojídal škodliviny, zhotovené kuchařem Stehlíkem, jenž byl v&#160;civilu účetním krejčovského družstva.</p>
			<p class="MLP-text">„A&#160;vy, soudruhu rotný,“ oslovil Ďábel rotného. „Klidně si rozepnete opasek, odložíte zbraň a&#160;trpíte ve vězení takovéhle věci.“</p>
			<p class="MLP-text">„Jednal jsem podle rozkazu,“ řekl rotný.</p>
			<p class="MLP-text">Majorek vybuchl:</p>
			<p class="MLP-text">„Znáte řády?“</p>
			<p class="MLP-text">„Znám.“</p>
			<p class="MLP-text">„Víte, že jste oprávněn odepřít vykonat rozkaz, který směřuje proti zájmům lidu? A&#160;takový byl i&#160;rozkaz podporučíka Maliny!“</p>
			<p class="MLP-text">„Ne,“ pravil rotný drze. „Rozkaz musím splnit a&#160;pak si můžu jít stěžovat.“</p>
			<p class="MLP-text">Major znejistěl. Po pravdě řečeno, nebyl si náhle jist, je-li v&#160;řádech něco o&#160;právu nesplnit rozkaz, nebo není-li to jenom jeho blud, způsobený vojákovi škodlivou tendencí podléhat logice a&#160;selskému rozumu. Nakonec ale usoudil, že musí mít pravdu, neboť je důstojníkem.</p>
			<p class="MLP-text">„Špatně znáte řády,“ pravil. „Takové právo máte. Proč ste ho ne­použil?“</p>
			<p class="MLP-text">„Chtěl sem si stěžovat.“</p>
			<p class="MLP-text">„Kdy?“</p>
			<p class="MLP-text">„Po službě.“</p>
			<p class="MLP-text">„Nepovídejte pohádky!“ zaječel Ďábel. „Já vás znám! Vy ste ten pravej, abyste si šel stěžovat! Ale nemyslete si, že o&#160;vás nevíme!“ přešel náhle do plurálu. „Vy spoléháte na svou chytrost, ale to se přepočítáte! Šeredně se přepočítáte!“</p>
			<p class="MLP-text">Vybuchla v&#160;něm nenávist k&#160;poddůstojníkům opatřeným akademickými tituly. Věděl dobře, že se mu v&#160;duchu posmívají. Neovládl se.</p>
			<p class="MLP-text">„Přepočítáte se!“ křičel. „Naše lidově demokratická armáda si na vás posvítí! My víme, kde je třídní nepřítel! A&#160;my s&#160;ním zatočíme! Ukážeme mu, kde je jeho místo! A&#160;to není tady, soudruhu rotný, to není tady, u&#160;gardové jednotky! Sem třídní nepřítel nepatří!“</p>
			<p class="MLP-text">„Soudruhu majore, budu si na vás stěžovat,“ řekl rotný. Jeho odvaha ho samého překvapila.</p>
			<p class="MLP-text">„Stěžovat!“ Majorek zčernal, jako před chvílí podporučík Malina. „Jen si stěžujte, soudruhu rotný! Máte na to plné právo! Ale nemyslete si, že budete zneužívat vymožeností a&#160;práv naší lidově demokratické armády, abyste ji rozvracel a&#160;snižoval jejího bojového ducha! Vy ste se tu, myslím, sešli! Ale my už dávno pozorujeme tu divnou morálku u&#160;vašeho praporu! Ale takhle to nenecháme! Ne, ne, soudruzi! Rozmáhá se nám lajdáctví, neplnění rozkazů, nedbalost, čtení úpadkových knih a&#160;co horšího! Ale my rázně zakročíme, soudruzi! Po bolševicku! A&#160;pak budete litovat! Ale pak už bude pozdě!“</p>
			<p class="MLP-text">Ďábel se zvedl a&#160;prudkým trhnutím si upravil uniformu.</p>
			<p class="MLP-text">„Po službě se budete oba hlásit u&#160;svého velitele,“ pravil ještě úsečně a&#160;vypadl.</p>
			<p class="MLP-text">Poddůstojník s&#160;důstojníkem osaměli. Když majorkovy boty dozněly na dvorku a&#160;malého zloducha polkla noc, obrátil se podporučík Malina s&#160;rozpačitým úsměvem k&#160;rotnému, a&#160;červenaje se pravil:</p>
			<p class="MLP-text">„To bude průser!“</p>
			<p class="MLP-text">„Ale nebude,“ ujistil ho rotný, ačkoliv plně sdílel jeho názor. Zželelo se mu vystrašeného podporučíka a&#160;chtěl ho utěšit.</p>
			<p class="MLP-text">„Proč ste pro mě nepřišel?“ zeptal se nešťastný důstojník zoufale.</p>
			<p class="MLP-text">„Nešlo to. Vrazil sem jak namydlenej blesk.“</p>
			<p class="MLP-text">Do místnosti vešel vojín Bamza.</p>
			<p class="MLP-text">„Tě prdel,“ prohlásil. „To bude průser!“</p>
			<p class="MLP-text">Potom se širokým veleklidným úsměvem člověka, který je příliš nedůležitý, aby se mu vůbec něco mohlo stát, obrátil se k&#160;podporučíkovi a&#160;otázal se ho s&#160;nepředstíraným zájmem:</p>
			<p class="MLP-text">„A&#160;co, soudruhu podporučíku, zašoustal ste si aspoň?“<a id="x.11289"></a></p>
		</div>
</body>
</html>