<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tankovy_prapor-13</title>
		<link href="../Styles/tankovy_pr_idstyles.css" rel="stylesheet" type="text/css"/>
	</head>
	<body id="tankovy_prapor" xml:lang="cs-CZ">
		<div>
			<p class="MLP-uroven1-zvlastni-pripady">Autorova poznámka</p>
			<p class="MLP-text-bez1radku"><span class="MLP-znak-kurziva-11b">Tankový prapor jsem začal psát asi půl roku po návratu z&#160;vojny, na jaře roku 1954, a&#160;dokončil jsem jej v&#160;zimě toho roku. Měla to být pouze první část „velkého českého románu“ (podle vzoru </span>The Great American Novel<span class="MLP-znak-kurziva-11b">) o&#160;životě v&#160;padesátých letech, jenže ten jsem nikdy nenapsal. Při přepisu na stroji jsem rukopis označil „fragment z&#160;doby kultů“, abych se vyhnul kritickým výtkám literárně vzdělaných čtenářů tehdejšího undergroundu, týkajícím se stavby textu. Strojopis, jak to tehdy bývalo, koloval mezi přáteli a&#160;známými a&#160;existovalo i&#160;několik neautorizovaných opisů, z&#160;nichž jeden se dostal do nepravých rukou předlohy k&#160;jedné postavě té frašky, ale ta to naštěstí přijala s&#160;humorem. Po pádu starého režimu chtěl bývalý velitel mé roty vědět, který „z těch idiotů je on“.</span></p>
			<p class="MLP-text--I">Ujistil jsem ho, že žádný. Byl to hodný velitel a&#160;padl jen za oběť obecné idiotizace těch dob, jež neměla co dělat s&#160;individuální inteligencí.</p>
			<p class="MLP-text"><span class="MLP-znak-kurziva-11b">Když v&#160;druhé polovině šedesátých let začaly ledy vůčihledně tát, nabídl jsem román Čs. spisovateli v&#160;době, kdy tam byl šéfredaktorem Jan Pilař. Ten se v&#160;té funkci dvakrát vystřídal s&#160;liberálním Ladislavem Fikarem, podle toho, jaká katastrofa zrovna hnula komunistickou stranou. Román mi vrátili, ale literární měsíčník Plamen otiskl v&#160;číslech 8 a&#160;9 v&#160;roce 1967 kapitolu o&#160;zkouškách Fučíkova odznaku. Nikoho nenapadlo podívat se na kalendář, kde se zaznamenávala výročí a&#160;památné dny, a&#160;tak se stalo, že čísla s&#160;„Fučíkovým odznakem“ vyšla jakoby ke Dni armády. Jako z&#160;tolika nevinných věcí za doznívajícího stalinismu byla i&#160;z&#160;toho aféra, která vyvrcholila údajným rozkazem vrchního politruka armády generála Prchlíka (po sovětském přepadu v&#160;roce 1968 špatně skončil), jímž se vojenským tiskovinám zakazovalo zveřejňovat jakoukoliv satiru na věci vojenské. Pro překotný vývoj těch časů je charakteristické, že rok nato vyhrála Armádní soutěž tvořivosti v&#160;oboru dramatu skupina vojínů, kteří si „Fučíkův odznak“ pro ten účel zdramatizovali. V&#160;roce 1968 otiskli v&#160;Plameni v&#160;čísle 4 zase jednu kapitolu, Sedmý tankový prapor v&#160;útoku na spěšně vybudovanou obranu nepřítele, ale to už byl v&#160;proudu annus mirabilis 1968, Pilaře vystřídal Fikar a&#160;dal </span>Tankový prapor <span class="MLP-znak-kurziva-11b">nejdřív ilustrovat a&#160;pak vysázet. Ilustrace vyrobil Karel Laštovka a&#160;byly to pozoruhodně pojaté kresby, které později do svého vydání převzalo dánské nakladatelství Samlerens Forlag.</span></p>
			<p class="MLP-text"><span class="MLP-znak-kurziva-11b">Laštovkovo dílo mělo groteskní historii. Když do země vtrhli sověti, byla budova Svazu československých spisovatelů, v&#160;níž sídlilo nakladatelství Čs. spisovatel, jedním z&#160;objektů, které jako centra kontrarevoluce vojska obsadila. Po několika týdnech budovu vojáci zas vy­klidili, vrátili se do ní redaktoři a&#160;zjišťovali, co se ztratilo. Celkem nic, jenom pera tzv. filcová, tehdy v&#160;SSSR neznámá novinka&#160;– a&#160;Laštovkovy ilustrace k&#160;</span>Tankovému praporu.</p>
			<p class="MLP-text--I">Nakonec se našly nacpané za skříní na rukopisy a&#160;hned bylo taky jasné, co se stalo. V&#160;románě měla být předsádka, kterou Laštovka zaplnil bramborovitými tvářemi důstojníků, ozdobených obrovitými nárameníky podle sovětského vzoru. Neznámý rudoarmějec připsal pod oficírské vizáže různé charakteristiky, pak se zřejmě svého činu zděsil a&#160;corpus delicti uschoval. A&#160;není divu, že se zděsil: nejbachratější tvář nesla legendu: Éto galavá prokljatoj svini generala Filoména Abrahamoviče (to jsem si vymyslel; křestní jméno a&#160;ačestvo toho hodnostáře neznám) Grečka. Svým způsobem to potvrdilo, že můj román není přílišná humoristická nadsázka.</p>
			<p class="MLP-text"><span class="MLP-znak-kurziva-11b">Kniha tehdy samozřejmě nevyšla. Poprvé ji vydal pařížský Gallimard francouzsky (1969), pak následovalo zmíněné ilustrované vydání dánské (1973), několik vydání chorvatských a&#160;nakonec i&#160;různá vydání v&#160;anglickém překladu, který ovšem nese komerčně zajímavější titul</span> The Republic of Whores <span class="MLP-znak-kurziva-11b">(Republika děvek, viz zde s. 122). Česky ji poprvé čtenářům předložilo naše Sixty-Eight Publishers v&#160;roce 1971 jako svou první publikaci, a&#160;potom ještě čtyřikrát, naposled v&#160;roce 1980 s&#160;ilustracemi Jana Brychty. Byla to komerčně nejúspěšnější kniha nakladatelství: prodali jsme něco přes 9000 výtisků. K&#160;prvnímu vydání napsal předmluvu Jiří Voskovec a&#160;ta mě tehdy, v&#160;počátcích našeho exilu, naplnila štěstím.</span></p>
			<p class="MLP-text"><span class="MLP-znak-kurziva-11b">Po pádu starého režimu v&#160;naší vlasti stal se</span><span> Tankový prapor </span><span class="MLP-znak-kurziva-11b">prv­ním českým celovečerním filmem po téměř půl století, který vyrobila soukromokapitalistická společnost (Bonton). Bylo to v&#160;době, kdy se kniha filmovala, vlastně ještě nelegální počin (dosud platil Benešův znárodňovací dekret), ale vyplatil se:</span><span> Tankový prapor </span><span class="MLP-znak-kurziva-11b">se stal nejnavštěvovanějším filmem roku 1991 a&#160;prolomil bariéru, jež bránila soukromému podnikání v&#160;českém filmu.</span></p>
			<p class="MLP-text--I---0-12">Realizace se musela potýkat se známými problémy filmových přepisů knih, jejichž hlavní účin je v&#160;autorském vyprávění.</p>
			<p class="MLP-text-doprava--I">1998</p>
			<p class="MLP-text-doprava--I para-style-override-1"><span></span></p>
		</div>
</body>
</html>